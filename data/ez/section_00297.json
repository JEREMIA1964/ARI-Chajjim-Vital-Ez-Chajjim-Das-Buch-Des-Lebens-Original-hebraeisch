{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 297,
    "section_hns": "297.1",
    "path_trace": [
      "text#14",
      "#2",
      "20",
      "1",
      "2"
    ],
    "paren_count": 4
  },
  "text_he": "ונחזור לעיל ונאמר כי הנה נתבאר ג' בחי' של ו\"ק שהם נקראו מלכי ארץ אדום אימתי נתקנים עתה צריך לבאר עוד בחי' אחרת והוא מה שנתבאר אצלינו בהרבה מקומות כי גם בזמן עיבור יש מוחין אל ז\"א שהם ג\"ר אלא שהם שמות אלהים וכאשר נעריך הד' כלים של המוחין בזמן י\"ב חדשים נמצא כי בג' חדשים נגמר בו כלי הראוי להיות בו מוח אחד. והנה כלי המוח ההוא מבחי' אלקים והוא גימטריא פ\"ו כמנין הנ\"ל שהוא קרוב לשיעור הימים שיש בג' חדשים שאז נגמר (כלי) מוח אחד דאלקים ונמצא שבתשלום יב\"ח עיבור נגמרו ד' מוחין וכל זה בבחי' הכלים שזמנם יב\"ח אמנם בבחי' הניצוצין שזמנם ט' חדשים הוא באופן אחר כי הנה נדע כי המוחין פרטן ד' וכללותם הם ג' לבד שהם חב\"ד דז\"א כי הדעת כולל חו\"ג נמצא כי מוח א' מבחי' הניצוצות נגמר בג' חדשים וג' מוחין נגמרים בט' חדשים שהם זמן עיבור הניצוצין וגם לסבה זו ארז\"ל כי לג' חדשים ניכר הולד לפי שכבר יש לו מוח אחד מתוקן. אמנם אני מסופק מה ששמעתי ממורי זלה\"ה אם המוח הא' שהתחיל להתתקן בג\"ח הראשונים הוא מוח הנקרא חכמה להיותו ראשון וגם שהוא קו ימין או אם הוא מוח הדעת שהוא אחרון אשר בו סוד חו\"ג המגדלין את הולד. וכפירוש הראשון נראה יותר כי הימין נתקן תחלה שאינו כ\"כ דינין. והנה גם יש במוחין שהם הג\"ר בחי' אורות כנ\"ל כי ג' בחי' הם כלים וניצוצין ואורות לכן שים בדעתך להבין ענין הקדמה זו כי הוא מוכרח לך להבין רוב דרושי ז\"א והיא הקדמה בענין דרוש דמוחין דקטנות ויניקה וגדלות דז\"א. ודע כי עיקר הז\"א הוא בחי' ו\"ק לבד בבחי' כללות כל עולם אצילות בהיותו כל עולם האצילות מצויר בבחי' פרצוף אחד בלבד ואמנם בבחי' פרטות עצמו הוא פרצוף שלם כולל כל י\"ס שבו וא\"כ מוכרח הוא שמלבד היות לו ו\"ק הנ\"ל עוד יש לו בחי' ג\"ר שבו וענין זה הוא לעולם ר\"ל בג' זמנים שיש אל ז\"א הנקרא עיבור ויניקה ומוחין ר\"ל דגדלות שבו כי אע\"פ שאנו קורין ומכניס (אותו) בחי' מוחין אל זמן הגדלות אינו סבה דבעיבור ויניקה אין לו מוחין כי מוכרח הוא שיהיה תמיד כולל י\"ס שבו אשר מכללן הם ג\"ר שהם נקרא מוחין. וביאור הענין דע כי בימי עיבור ויניקה אשר עדיין אז נקראים הקטנות של ז\"א יש בו ג\"כ בחי' ג\"ר שבו שהם תמיד נקרא אצלינו בשם מוחין זולת ו\"ק שבו. והנה כמו שנתבאר שבו\"ק יש כלים ויש ניצוצין ויש אורות שהם ג' בחי' שבהם והנה הכלים הם האיברים שבאדם והניצוצין הם הנפש שבאיברים החיצונים שבאדם הכוללים בשר וגידין ועצמות. והאורות הם הנפש של איברים הפנימים שאין בה גידין ועצמות כגון הלב והריאה וכליות וכבד וכיוצא בזה ואין כוונתינו אל נפש לבד כי שם נפש כולל לכל חלקי רוחניות נר\"ן (נ\"א נרנח\"י). והנה גם בג\"ר יש בהם ג' בחי' אלו והם הכלים והניצוצין והאורות והם ממש ע\"ד הנ\"ל כי אורות הם הרוחניות והנפש ונשמה אשר באבר פנימי שבו שהוא במוח עצמו שאין בו בחי' בשר גידין ועצמות אלא דומה ללב וריאה והניצוצין הם נפש אל האיברים החיצונים שבראש שהם כוללים בשר גידין ועצמות. והכלים הם האיברים עצמם. ואמנם התחלקות ג' בחי' הנ\"ל עד\"ז הוא בזמן הגדלות אמנם בזמן הקטנות שהם ימי עיבור ויניקה מתחלקים ג' בחי' הנ\"ל באופן אחר והוא כי מן הכלים נעשין איברים החיצונים שהם העצמות הנקרא ג' חללי דגלגלתא הנעשין מן עצמות ממש היבשים ונעשו בצורת ג' כלים חלולין הנקרא ג' חללי דגלגלתא, ומן הניצוצין נעשו ג' קרומות ממש שיש בתוך ג' חללי דגלגלתא החופפים על המוחין כנ\"ל ואלו הקרומין הם הנזכר אצלינו תמיד מוחין דאלקים לפי שהם בחי' רפ\"ח ניצוצין שהם דינין אשר בסבת היותן דינין ירדו הניצוצין גם כן עם הכלים לעולם הבריאה כנזכר בדרוש רפ\"ח ניצוצין. ומבחי' אורות נעשו הג' מוחין עצמן שהם כעין הבשר רך מאד כמו ליחה לבנה והם מוחין חומריים ממש אלא שהם יותר צחים וזכים מן הבשר של שאר האיברים ואלו המוחין חומריים הם נעשין מבחי' האורות הם הויות ממש אפי' בימי עיבור ויניקה והקרומית לבד הם נקרא אצלינו תמיד מוחין דאלקים דקטנות וזכור זה מאד לפי שהם מבחי' הניצוצין שהם הדינין אבל המוחין הם שמות הוי\"ה. והנה כל זה הוא בעיבור ויניקה כי בזמן הגדלות הוא באופן אחר כנ\"ל כי הכלים הם באיברים והניצוצין הם נפש לאיברים החיצונים והאורות הם נפש לאיברים פנימים והם בחי' נפש ונשמה ורוחניות גמור אל המוחין חומריים הנ\"ל שנעשו בזמן הקטנות והם ג\"כ בחי' שמות של הוי\"ה אחרים יותר מעולים ורוחנים מן שמות הויו\"ת של המוחין חומריים עצמן כנ\"ל. כלל העולה כי המוחין דימי קטנות הם מוחין חומריים והם הויו\"ת וקרומיהן הם שמות אלקים אבל המוחין שבזמן גדלות אינם בחי' החומריים רק נשמה ורוחניות המוחין לבד אשר אלו השמות של המוחין הם נמשכין מן הרוחניות של האורות שיש במוחין דאו\"א עצמן והם ממשיכין ג\"כ מלמעלה מהם שהם א\"א ועתיק כמ\"ש במקומו בע\"ה. נמצא כי בכ\"מ שנזכר בחי' מוחין דגדלות אין הכוונה על בחי' המוחין החומריים כי אלו כבר נעשה בימי עיבור ויניקה רק הכוונה הוא בנשמה ורוחניות המוחין הנמשך לו בימי גדלותו וזכור (כלל) זה ואל תטעה:",
  "parentheses": [
    {
      "hns": "297.1.1",
      "text": "כלי"
    },
    {
      "hns": "297.2.1",
      "text": "אותו"
    },
    {
      "hns": "297.3.1",
      "text": "נ\"א נרנח\"י"
    },
    {
      "hns": "297.4.1",
      "text": "כלל"
    }
  ]
}