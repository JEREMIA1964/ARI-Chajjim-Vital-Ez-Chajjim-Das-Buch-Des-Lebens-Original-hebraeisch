{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 174,
    "section_hns": "174.1",
    "path_trace": [
      "text#14",
      "#2",
      "11",
      "8",
      "2"
    ],
    "paren_count": 2
  },
  "text_he": "והנה הענין הוא כי בכל פרצוף של ע\"י ואו\"א וזו\"ן יש בכל ראש מהם ג\"ר שהם כח\"ב של בחי' פרצוף ההוא אבל בחי' פרצוף של א\"א אין בראש שלו רק כתר וחכמה בלבד וכתר נקרא גלגלתא דא\"א והחכמה נקרא מוחא סתימא שבו. ובזה תבין למה באדר\"ז מזכיר ג' רישין שהם א' רישא דעתיק וב' רישין דא\"א שהם כתר וחכמה עלאה ולמה לא הוזכר בינה דא\"א ויהיו ד' רישין אבל הטעם הוא כי רישא דעתיק יומין אע\"פ שיש בה ג\"ר עכ\"ז לרוב העלמן נקרא רישא חדא לחוד. וגם שנקרא רדל\"א כלל וכתר חכמה שבראש א\"א נחשבין לב' לרוב גילויין בערך רישא עילאה והרי הם ג' רישין כי כולם בחי' רישין באדר\"ז. ואמנם בינה דא\"א לא יכלה לעלות ולהיות בראשו ונשארה למטה בגרון דא\"א ולכן אינה נקרא רישא וטעם ירידתה שם בגרון משא\"כ בשאר פרצופים כנ\"ל הוא לפי שא\"א מלביש לעתיק לז\"ת שבו כנודע ואור עתיק יומין גדול מאד מאד ואין כח בבינה דא\"א לקבל אור דע\"י בהיותה קרובה ברישא דא\"א וכאשר ירדה למטה בגרון דא\"א ונתרחקה מעט יכלה לקבל אור עתיק יומין שם אבל בשאר פרצופים שאור עתיק יומין מרוחק הרבה מאד מהם כי א\"א מלבישו וסותם הארתו לכן יש יכולת וכח אפילו בבינה שבכל פרצוף ופרצוף להיות ביחד עם חברתה שהיא החכמה של הפרצוף יחד שניהן למעלה בראש הפרצוף ההוא. ואחר שבארנו מה שנתקן בא\"א נבאר מה שנתקן באו\"א והוא כי עלו במדרגה ד' והוא שחזרו יחד פב\"פ אמנם עדיין הם בבחי' נקודות בלתי תיקון ואח\"כ נתקנו נה\"י דע\"י וגם אז נתקנו חג\"ת דא\"א וגם התחילו לתקן ב' רישין דאו\"א אשר כל אחד מהם כוללת ג' רישין הנ\"ל. והענין הוא כנודע כי נה\"י דעתיק מתלבשין תוך חג\"ת דא\"א וחג\"ת דא\"א תוך כח\"ב דאו\"א ולכן כל אלו הבחי' נתקנו יחד זא\"ז. והנה נתבאר ענין או\"א שלא היתה בהם רק ג' מדרגות וחסר מהם מדרגה ב' שהוא אחור בפנים לסבה הנ\"ל. ונבאר ענין זו\"ן שבהם היו כל המדרגות הנ\"ל וזהו סדרן הנה נודע כי זו\"ן הם מבחי' נה\"י דא\"א כי שם מקומם כנ\"ל ולכן לא קבלו שום תיקון והארה כאשר התחיל תיקון רישא עלאה דע\"י כנ\"ל על דרך או\"א שחזרו אז פנים באחור כנ\"ל אבל זו\"נ לא התחילו (להתתקן) התיקון והארה בהם עד שהתחיל התיקון דרישא דא\"א וכבר נתבאר לעיל כי רישא דעתיק נתקנו כח\"ב שלו יחד למעלה במקום הראש משא\"כ בא\"א שתחלה נתקן כתר חכמה שלו בראשו ואח\"כ נתקן הבינה שלו למטה בגרון ולכן נתוספה בזו\"ן מדרגה הב' משא\"כ באו\"א והוא כי כאשר נתקנו כתר וחכמה דא\"א בראשו אז חזרו להיות אחור בפנים פי' אחור דז\"א נגד פנים דנוקבא וכאשר נתקנה בינה דא\"א חזרו בסוד פנים באחור ר\"ל פני דז\"א נגד אחור דנוקבא וכאשר נתקן נה\"י דעתיק שאז נתקנו (בו) חג\"ת דא\"א ואז נתקנו כח\"ב דאו\"א שהם הראש שלהם אז חזרו זו\"נ פב\"פ ועדיין הם בבחי' נקודות בלתי תיקון כלל ואחר שנתקנו או\"א אז היה מציאות לתקן זו\"נ ואז ז' המלכים שהם הכלים שלה שנפלו למטה בעולם הבריאה העלם המאציל באצילות תוך בטן אמא עלאה ושם היו בסוד העיבור וכו' כמ\"ש בע\"ה:",
  "parentheses": [
    {
      "hns": "174.1.1",
      "text": "להתתקן"
    },
    {
      "hns": "174.2.1",
      "text": "בו"
    }
  ]
}