{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 775,
    "section_hns": "775.1",
    "path_trace": [
      "text#14",
      "#2",
      "47",
      "6",
      "1"
    ],
    "paren_count": 0
  },
  "text_he": "ועתה נבאר סדר ג' עולמות בי\"ע בשמותם ובמעשיהן דע כי מצאתי להר\"ר גדליה הלוי ז\"ל כי הג\"ר של הו\"ק דא\"א דבריאה שהם חג\"ת כנ\"ל אשר נשארו מגולין בלי התלבשות הנה אלו הג' הם בסוד מסך. ופי' הדברים הם כך כי הלא ביארנו כי בכל עולם מג' עולמות אלו יש להן מסך א' ואמנם המסך שבין אצילות לבריאה כאשר עברו בתוכו דמות כל האורות דאצילות לעשות כנגדן י\"ס דבריאה הנה אלו לא בקעו אותו מסך ועברו בו רק עבר בו אור שלהם דרך המסך ההוא ונקו כל הי\"ס של הבריאה והנה גם ג\"ר דא\"א דבריאה שהם חג\"ת כנ\"ל הם ג\"כ עוברים דרך המסך ואינם בוקעים המסך רק הם אור המתמעט עובר קצתו דרך המסך אבל אותה הנקודה דמלכות דאצילות הנ\"ל שירדה להתלבשת בג\"ר אלו דא\"א הם אור עצמו של המלכות דאצילות ע\"כ היא משברת ובוקעת את המסך עצמו ויורדת ומתלבשת בג\"ר דא\"א והנה סוד נקודה זו עניינה היא כי הלא נודע איך היו ב' המאורות באצילותן בקומתן נבראו שוין זה לזה וכאשר קטרגה הלבנה ונתמעטה פי' שמה שהיתה בסוד פרצוף שלם נתמעטה ועמדה בסוד נקודה קטנה כלולה מי\"ס והט נקדות אחרות פרחו ממנה כנודע ששרשה מתחלה אינו רק נקודה אחד ואח\"כ באו בתוספת ע\"י ז\"א תשעה נקודות אחרות כי לכן נקרא אספקלריא דלית לה מגרמה כלום לכן חזר ז\"א ונטלם ונשארה בסוד נקודה קטנה ואז לא יכלה לעמוד אצלו מרוב קטנותה ואז ירדה במקום זה בראש הבריאה ואמנם זה היה בזמן מיעוט הלבנה בבריאת העולם אבל אחר שכבר נתקנה וחזרה למקומה אב\"א וברא לאדה\"ר והוא החזירה פב\"פ כבתחלה ואח\"כ ע\"י חטאם של התחתונים חזרה ונתמעטה וירדה כי זה כל סוד תפלתינו לתקנה בעת תפלתינו ואח\"כ חוזרת כבראושנה כי אין בנ כח יותר מזה והנה כל דבר שבקדושה עושה רושם במקומו אע\"פ שנסתלק משם ותמיד נשארה בחי' נקודה זו בראש הבריאה אמנם בזמן אשר המיעוט שלה ע\"י פגם תחתונים אז הט' נקודות אחרות שמסתלקות ממנה אינן חוזרות אל ז\"א אל מקורם ממקום שבאו אבל יורדות בעונותיהו עד הקליפה בסוד שכינה בגלות ואין להאריך בזה. ונחזור לענין כי נקודה זו היתה תחלה זנב לאריות בסוף האצילות כי חוה זנב לאדם היתה ואח\"כ ירדה ומעטה עצמה בסוד נקודתה והיתה ראש לשועלים ראש לבריאה ממש וכן היתה בכל עולם ועולם כי נקודה מלכות דיצירה ירדה בראש עשיה וכן דבריאה בראש יצירה וכן היה ג\"כ בראש אצילות בסוד כולם בחכמה עשית כי אור א\"ס נתלבש בחכמה עליונה שלמעלה מאצילות וירדה אותה החכמה עצמה ושברה המסך שע\"ג אצילות וירדה מציאות עצמה ונתלבשת באצילות וע\"י מקבל אצילות אור א\"ס וז\"ס כולם בחכמה עשית הנזכר בעולם אצילות כנ\"ל. ואמנם כל זה הבחי' שהיתה בכל העולמות הכל היה לתועלת העולמות כדי לקשר זה בזה וזה בזה כדי שיוכלו לקבל הארה זה מזה וזה מזה ע\"י היות סיום האצילות תחלת רישא דבריאה ממש וכן בשאר העולמות וז\"ס יום השבת כי אז נתוסף קדושה בעולמות ואז היכל העליון ק\"ק דבריאה חוזר לעלות אל האצילות ונעשה אצילות גמור ממש לטעם הנ\"ל וכיוצא בזה בשאר כל העולמות ואין להאריך. וא\"ת והרי יש עתה מקום שאלה דא\"כ למה אנו אומרים שנקודה זו הוא ראש הבריאה ומשם מתחלת בריאה כי הלא אי עולם הבריאה מתחיל רק מן או\"א דבריאה כי רישא דבריאה היא אצילות ממש ועד שם הוא אצילות ולמה נאמר שנכנס בגדר עולם הבריאה וכן בשאר עולמות. והתשובה בזה כי ודאי עם היות שבודאי הוא כמו שאמרנו שנקודה זו הוא אור אצילות ממש שבקע ושיבר המסך וירדה עכ\"ז זהו בערך הבריאה אבל אותה נקודה עצמה ודאי שכבר אין לה ערך עם אצילות כי אחר שידעת הפרש גדול שיש בין א\"א לאבא ומאבא לאמא ומאמא לז\"א ואיך מתמעט האור מזה לזה לאין קץ באצילות עצמו א\"כ גם יש שינוי גדול מז\"א לנוקבא אפי' בהיותה שלימה בפרצופה כי הלא היא סיום כל העולמות וכל האצילות עצמו וא\"כ כאשר תתמעט מפרצופה ותשאר בסוד נקודה לבד ואח\"כ תצטרך לבקוע מסך הבריאה כדי לירד ובכח בקיעה ההיא ודאי שמתמעטת יותר ואח\"כ בהכנסם בבריאה מתמעטת יותר וא\"כ אחר כל אלו המיעוטים אל יקשה בעיניך אם תוכל להיותה כאן ראש הבריאה ממש כי בודאי אינה היא כאשר היתה למעלה בתחלה ונבאר סדר ג' מעלות ג' עולמות אלו דבי\"ע:",
  "parentheses": []
}