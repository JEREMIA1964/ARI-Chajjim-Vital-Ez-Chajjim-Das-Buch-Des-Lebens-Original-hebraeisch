{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 144,
    "section_hns": "144.1",
    "path_trace": [
      "text#14",
      "#2",
      "9",
      "1",
      "2"
    ],
    "paren_count": 10
  },
  "text_he": "ונחזור אל הכוונה ונאמר כי הלא או\"א היו מתחלה פב\"פ לפי שנעשה להם מוחין מהכתר כנ\"ל אמנם מ\"ן שלהם הגורם להם העמדה וקיום הבחי' דפב\"פ היו מציאת ז' מלכים אלו אשר היו במעי בינה ואלו היו מ\"ן דילה כי כן הוא תמיד שהבנים הם מ\"ן דאמא ובעוד שאלו הז' מלכי' היו תוך הבינה היו מעלין מ\"ן וגורמין זווג לאו\"א ונמשכו להם מוחין והוחזרו או\"א פב\"פ ונזדווגו יחד כדי להוציא ז' מלכים אלו. ובעת צאת המלכים אלו אם לא מתו אלא שהיו קיימים היו מעמידין לאו\"א פב\"פ אפי' שיצאו למטה והיו מועילין למ\"ן שלהם אמנם יען שנשברו ומתו לכן גם או\"א האחוריים שלהם המעמדת אותם פב\"פ ירדו למטה ואז חזרו להם אב\"א כי כבר אין להם מי שיעלה להם מ\"ן ומקיים חזרתן פב\"פ והנה פשוט הוא שלא נגמרו אחוריים דאו\"א לירד עד כלות שבירת ז' כלים שכל בחי' שבירת מלך א' היה גורם ירידת קצת מאחוריים דאו\"א וזהו ביאור הענין. הנה כאשר נעריך מציאות הז' מלכים אלו בד' פרצופים של חו\"ב יש\"ס ותבונה כנ\"ל נמצא כי עד שליש ספי' ת\"ת שהוא המלך הד' אז נגמרו לירד אחוריים דאו\"א עלאין וכאשר נשברו כל הז' מלכים אז ירדו גם אחוריים דיש\"ס ותבונה. והנה הדעת הוא המלך הראשון שיצא ובו היו כלולים כל הז' כנ\"ל והנה כבר ידעת כי עיקר העלאת מ\"ן הם הכלים [נ\"א הבנים] שנולדו כבר בעולם ולכן עיקר העלאת מ\"ן עד עתה היה ע\"י הדעת אשר כבר יצא לעולם בראשונה כי [נ\"א כי בראשונה] כבר ביארנו שלא הוצרכו תחלה מ\"ן לאו\"א רק סליק ברעותא לבד ומ\"ש שאלו הז' מלכים היו מ\"ן אין הכוונה לומר שהם המשיכו חו\"ג כי כבר נמשכו בתחילה. וראי' לזה שהרי החזירו או\"א פב\"פ ואח\"כ נתן חכמה בבינה ז' מלכים אלו כמ\"ש א\"כ א\"א לומר שהיו מ\"ן אל הבינה אמנם הכוונה שהם היו מעמידין אותם בבחי' פב\"פ לאו\"א ע\"י העלאת מ\"ן שלהם אחרי שהיו כבר בבינה ואז היו ממשיכין עוד החו\"ג כבתחלה. ונחזור אל הענין כי הנה אחר שיצא אור הדעת ונכנס בכלי שלו העלה מ\"ן והמשיך חו\"ג באו\"א כי הלא הדעת הוא כלול מחו\"ג. ועוד כי הלא הז' מלכים היו אז כלולים בו ולכן היה בו כח להוריד חו\"ג כנ\"ל. ואמנם לפי שאין שאר המלכים מעלין מ\"ן לפי שעדיין היציאה לא היתה להם אלא אל הדעת לכן א\"א להוריד מוחין שלמים רק ע\"י זו\"ן ביחד ולכן מה שהוריד הדעת היה בחי' חו\"ג בראש דאו\"א עלאין במקום הדעת שלהם הדומה אליו כמוהו וכאשר נשבר כלי המלך זה הנקרא דעת אז גם הדעת דאו\"א עלאין ירד למטה במקום הגוף דאו\"א אבל כלי המלך הזה הנקרא דעת אחר שנשבר ירד לעולם הבריאה כמ\"ש בע\"ה ושאר הששה (נ\"א הז') אורות שהיו עמו נכנסו בכלי המלך הנקרא חסד ואז עדיין או\"א עלאין היו פב\"פ כי אינן חוזרין אב\"א עד שיגמור הכל לירד כי הם דבוקים פב\"פ וצריך שיגמור להסיר התדבקות הזה לגמרי ואח\"כ יחזרו אב\"א אבל כל זמן שעדיין נשארו קצת דבקות בהם אינם חוזרין אב\"א ולהלן בע\"ה נבאר ענין הדבקות גמור דאו\"א בהיותן פב\"פ מה ענינו. והנה כשירדו ה\"ח וה\"ג מרישא דאו\"א עלאין עד למטה בגופא (בין התרין כתפין) בהכרח הוא שגרם חסרון האור אע\"פ שלא חזרו לגמרי אב\"א והנה ענין (נ\"א עדיין) חסרון הזה הוא חסרון הסתכלות עיני או\"א זה בזה וכאשר מלך הב' שהוא חסד המשיך הה\"ח שיתפשטו בגופא דאבא כנודע וכשמת ירד הוא בבריאה והה' אורות ירדו בגבורה במלך הג' ואז נפלו האחוריי' דאבא הנעשין ע\"י התפשטו' ה\"ח כנ\"ל ועתה נפלו כולם והחסדים ירדו ביסוד דאבא ואז אבא החזיר אחוריו אל פני הבינה אשר בחי' זו נקרא אחור בפנים כי פני הבינה נוכח אחורי החכמה עומדין. וא\"ת הרי פרצוף אבא אינו נגמר (לירד) עד שליש הת\"ת כנ\"ל וי\"ל כי אותו שליש של ת\"ת הוא אל אבא בערך היסוד והוא דוגמת ז\"א עם המוח' שלו שמצד הבינה וכל דרוש זה צריך שתבינהו ע\"ד הדרוש ההוא והכל בציור א' ואז תבינהו. והנה היסוד כולו הוא בחי' פנים ואין לו אחוריים שירדו ממנו לפי שכל היסוד של זכר נכנס תוך היסוד של נקבה וכולו הוא בחי' פנים משא\"כ בשאר הגוף שיש בו בחי' אחוריים החוזרים (נ\"א פנים הנחזרי') נגד פני הנקבה אבל אחוריו אינם דבוקים עמה ולכן סיום האחוריי' דאבא הם נגמרים לירד טרם היות פגם וגרעון ביסוד דאבא. ואח\"כ מלך מלך הג' שהוא גבורה והמשיך התפשטות הה\"ג באמא עלאה (בגופא) וכשמת ירד לבריאה והד' מלכים (אורות) ירדו בכלי הד' שהוא הת\"ת ואז נפל התפשטות הגבורות ביסוד דאמא (נ\"א ה\"ג דאמא עלאה שהיו בגופה) ונפלו גם האחוריים שלה למטה ואז ג\"כ אמא החזירה אחוריה והיה אחור דאמא באחור דאבא. ואח\"כ מלך המלך הד' והוא ת\"ת ובהגיע אור אל שליש עליון שלו שהוא עד החזה אז המשיך בחי' כללות ה\"ח ביסוד אבא וה\"ג ביסוד אמא כנודע כי לכן היסוד נקרא כל שכולל ה\"ח וה\"ג וכבר בארנו זה הציור כי דעת כולל רישא דאו\"א והחסד הוא גופא דאבא וגבורה הוא גופא דאמא ושליש ת\"ת עליון הוא היסוד דאו\"א. והנה כאשר הגיע האור לב\"ש תחתונים דת\"ת אז (נגמרו כל אחורי או\"א עילאין לירד והמשיך החו\"ג ברישייהו דיש\"ס ותבונה כי שם הוא מקום ראשם יחד וכשמת ירדו ג' מלכים בכלי הה' שהוא נצח) ואז ירדו החסדים מרישא דיש\"ס וגבורות מרישא דתבונה עד למטה בגופא דילהון וגם ישסו\"ת נגרע מהם הבחי' דהסתכלות עיניהן זה בזה ע\"ד הנ\"ל באו\"א עלאין. ואח\"כ מלך הנצח והמשיך ה\"ח בגופא דיש\"ס וכשמת ירדו שאר מלכים בהוד וירדו האחוריים דיש\"ס והחזיר אחוריו נגד פני תבונה. אח\"כ מלך ההוד והמשיך הה\"ג בגופא דתבונה וכשמת ירדו ב' מלכים ביסוד ואז הכלים דנ\"ה ירדו אל הבריאה כי שניהן מלך א' בלבד כנ\"ל דתרוייהו אינן רק פלגי דגופא ואע\"פ שמלכו זה אחר זה עכ\"ז שניהן מלך א' בלבד נקרא ואז ירדו גם אחוריים דתבונה וחזרו יש\"ס ותבונה אב\"א. אח\"כ מלך המלך ו' שהוא יסוד והמשיך כללות ה\"ג ביסוד תבונה וכללות ה\"ח ביסוד יש\"ס וכשמת ירדו גם בחי' אלו. אח\"כ מלך מלך הז' שהיא המלכות בכלי שלה היא לבדה ואז המשיכה כללות ה\"ח במלכות דישראל סבא וכללות ה\"ג במלכות תבונה כי גם המלכות יש לה כללות על דרך הנ\"ל ביסוד כי (לכן) גם היא נקרא כלה כמו שהיסוד נקרא כל וכשמתה היא אז ירדו כללות ה\"ח וה\"ג ממלכות דיש\"ס וממלכות דתבונה והכלי דמלכות ירד לבריאה גם עתה נגמרו כל אחוריים של ד' פרצופי' דאו\"א ויש\"ס ותבונה ליפול לגמרי וא\"ת למה באו\"א לא נכנס בחשבון כללות החו\"ג במלכות דאו\"א עלאין ע\"ד שנכנסו בחשבון המלכות דיש\"ס ותבונה וי\"ל כי נודע כי בשליש עליון דת\"ת שם הוא בחי' העטרה שהוא בחי' המלכות והרי היה נכללת ביסוד אבל כאן היא יותר נגלית המלכות דתבונה ממלכות דבינה כי מלכות דתבונה היא ממש מלכות בערך כללות בינה ותבונה יחד בפרצוף א' אבל המלכות דבינה עלאה היא בחי' גופא של כללות והוא מקום החזה של ת\"ת של כללות הפרצוף יחד דבינה ותבונה כנודע ואינה מלכות ממש:",
  "parentheses": [
    {
      "hns": "144.1.1",
      "text": "נ\"א הז'"
    },
    {
      "hns": "144.2.1",
      "text": "בין התרין כתפין"
    },
    {
      "hns": "144.3.1",
      "text": "נ\"א עדיין"
    },
    {
      "hns": "144.4.1",
      "text": "לירד"
    },
    {
      "hns": "144.5.1",
      "text": "נ\"א פנים הנחזרי'"
    },
    {
      "hns": "144.6.1",
      "text": "בגופא"
    },
    {
      "hns": "144.7.1",
      "text": "אורות"
    },
    {
      "hns": "144.8.1",
      "text": "נ\"א ה\"ג דאמא עלאה שהיו בגופה"
    },
    {
      "hns": "144.9.1",
      "text": "נגמרו כל אחורי או\"א עילאין לירד והמשיך החו\"ג ברישייהו דיש\"ס ותבונה כי שם הוא מקום ראשם יחד וכשמת ירדו ג' מלכים בכלי הה' שהוא נצח"
    },
    {
      "hns": "144.10.1",
      "text": "לכן"
    }
  ]
}