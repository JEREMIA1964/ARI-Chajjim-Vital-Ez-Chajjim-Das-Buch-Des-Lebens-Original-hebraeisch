{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 515,
    "section_hns": "515.1",
    "path_trace": [
      "text#14",
      "#2",
      "35",
      "1",
      "2"
    ],
    "paren_count": 0
  },
  "text_he": "ענין בריאת המלכות וסדר תיקונה כמ\"ש בז\"א הנה מצינו שנקרא נקבה וסוד הענין כבר בארנו במ\"א לפי שאין האור שלה בא אליה אלא ע\"י נקב כמ\"ש באדרא ונקיב ועביר מאחוריו מבין חדוי ולכן נקרא נקבה. ואמנם ר\"ת נקבה ע\"ש זמני האשה פעם נקרא נערה פעם נקרא קטנה פעם בוגרת פעם ה' תתאה של הוי\"ה. ועתה אבאר סוד ד' זמנים אלו והנה בזמן הקטנות יש בה ג' זמנים אחרים כמו שיש לז\"א תחלה עיבור יניקה ומוחין דגדלות כן יש למלכות בודאי. וביאור הענין הוא כי קודם עיבור א' של ז\"א הנה אז היה ו' נקודות כנודע וזה היה בזמן ראשון של הז\"א ואז בזמן ההוא היתה המלכות כנגדו ג\"כ נקודה אחת שביעית ואז היה מדתה כשיעור העטרה שביסוד ואז היתה נקרא עטרה ושיעורה הוא שליש מדת היסוד. אח\"כ בזמן הב' של ז\"א שהוא עיבור א' שהיה ז\"א במעי אמא בינה כי תחלה היה בחוץ בסוד ו\"ק ואח\"כ נכנס במעי אמא כדי לתקן ואז הוא זמן ב' דז\"א ואז היה בסוד ג' כליל בג' כי ו' נקודות שלו נכללו שם ג' בג' וזה כבר נתבאר ענינו אצלינו ואז גם המלכות נתקנה קצת כי העיבור ג\"כ תיקון לנוקבא כמו לדכורא ואז המלכות נגדלת כשיעור היסוד של דכורא כולו. וכדי להבין ענינם אלו היטב אנו צריכין לבאר משארז\"ל האשה עולה עמו ואינה יורדת עמו והענין כי הלא המלכות תחת היסוד בקו האמצעי. והטעם כבר נודע כי הנ\"ה דאמר שבתוך ז\"א הם סתומים ולא היתה המלכות יכולה להתתקן שם אמנם בקו האמצעית ששם פתוח היסוד דאמא שם יכול האור לצאת ולתקן את המלכת לכן לעולם לא תמצא למלכות אלא באחורי ז\"א כנגד קו אמצעי. והנה בהיות ז\"א בסוד ו' נקודות לבד נפרדות כל א' מחברתה כנודע כי לכן היתה נקראת רה\"ר גם המלכות היתה למטה מהיסוד דז\"א בבחי' העטרה. ובזה תבין כמה שמות שנקרא המלכות וכולם אמת כי יש לה כמה שרשים אל המלכות כפי השתנות הזמן ולכן אל תתמה אם המלכות היא עטרת היסוד שבאדם ואיך היא הנוקבא של האדם. אך הענין הוא סוד גדול כי כל הקדושה אין שורש הראשון נעקר משם לכן מקום המלכות היה תחלה שרשה העטרה שביסוד ואח\"כ כשנגדלה נתעקרה משם וגדלה מעט מעט עד שנעשית פרצוף גמור וחזרה פב\"פ עם ז\"א ולא מפני זה נעקרה מציאתה הראשונה אלא שנשאר לה שורש דבוק עם ז\"א בבחינת עטרה ולא זז משם לעולם. וכן תמצא שבכל קו האמצעי דז\"א יש לה שרשים תמיד שם כי היא תמיד יש לה שורש ביסוד ז\"א בסוד עטרה וז\"ס לעולם ה' דברך נצב בשמים והבן זה. ואח\"כ בת\"ת מאחוריו ואינה זזה משם לעולם כמ\"ש בסוד ויעבור ה' כי שם זה הוא סוד הארה של אותה הבחי' שהניחה המלכות שאחורי ת\"ת דז\"א ואע\"פ שהיא עתה פב\"פ עמו ויש לה ג\"כ שורש א' למעלה בדעת דז\"א ומשם יצאת לאה וזה שורש יציאת לאה והבן ושמור עיקר זה. הרי שבכל קו אמצעי של ז\"א יש לה שורש קיים לעולם ובזה אל תתמה מכמה בחי' שיש אל המלכות ולא די זה אלא אפילו עם כל ספירה וספירה דז\"א יש לה שורש א' כי בעת עיבור דז\"א נתערבה היא עם כל ספירה וספירה דז\"א והשאירה שרשה בכולם. וז\"ס בתקונים דאיהי שלימו דכל ספירה וספירה ואין להאריך בכאן ולפי שבהיות ז\"א ו' נקודות היתה היא בסוד העטרה ולכן אז לא נמצא עדיין נוקבא אל הזכר. אח\"כ בזמן הב' של הז\"א שהוא עיבור ג' כלילין בג' אז גדלה כמדת שיעור יסוד. והענין הוא כי היסוד אינו כשיעור שאר ספירות כי עליו אמר הכתוב ומספר את רובע ישראל כי ארכה דגופא הוא ד' בריתות הרי כי היסוד הוא רובע הת\"ת והעטרה הוא שליש היסוד וז\"ס וכל בשליש עפר הארץ כי מדת הארץ הוא מדת שליש שהוא עטרה וכשנכללו ג' גו ג' כבר בארנו כי הסדר הוא שהנה\"י הלבישו לחג\"ת ונמצא חסד בתוך נצח וגבורה תוך הוד ות\"ת תוך יסוד. והנה המלכות היא תחת היסוד בקו האמצעי וא\"כ כשעלה היסוד וכלל את הת\"ת בתוכו והלבישו הנה לא היה מקום אל המלכות לכלול בו ולא היה בן זוג לה וכמו שעיבור זה היה תיקון אל ז\"א כן היה תיקון אל נוקבא ולכן הוצרך שנקודת המלכות תעלה למעלה על היסוד ותלביש אותו נמצא כי היסוד מלביש לת\"ת והמלכות מלביש היסוד. ואמנם תבין זה במ\"ש פרשה בלק אשורנו ולא קרוב דאושיט פסיעה לבר פירוש זה הפסוק בעיבור זו\"ן איירי כנראה מלשון הזוהר שם:",
  "parentheses": []
}