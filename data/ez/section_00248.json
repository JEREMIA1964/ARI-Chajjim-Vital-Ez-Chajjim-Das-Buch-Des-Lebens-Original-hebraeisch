{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 248,
    "section_hns": "248.1",
    "path_trace": [
      "text#14",
      "#2",
      "15",
      "5",
      "1"
    ],
    "paren_count": 2
  },
  "text_he": "גם דע כי הנה זאת הד' שע\"ג הו' בצורת ה' ראשונה כבר בארנו שיש לה עוקץ מאחריה בצורת י' והוא בחי' יש\"ס גם דע כי הנה נחלקת ד' זאת לג' חלקים שהם יו\"ד באמצע וב' ווי\"ן הנמשכין ממנה כזה והם גימטריא כ\"ב אתוון הניתנין מן חכמה אל הבינה ועתה צריך ליתן טעם למה באות יו\"ד נעלמת בינה ונגלית החכמה ובאות ה' נגלית הבינה ונעלמת החכמה. והענין כמ\"ש בדרוש אחר כי ב' כתרים דאו\"א הם בגרון א\"א אשר שם הוא בחי' בינה דא\"א גם בארנו בפ' יומם יצוה ה' חסדו כי יש ב' מיני חסד א' הוא חסד עליון אחר הבינה אשר מקום זה הוא ברישא דכתפין דא\"א קודם התפשטות והתחלקות הב' זרועות ושם הוא מקום החסד העליון הנקרא יומא דכולהו בס\"ה. וכבר ידעת כי לעולם חסד מצד הזכר והנה האור הנמשך מגרון העליון דא\"א מתלבש (ירד ונתלבש) בחסד זה וכאשר יצא לחוץ אז אבא נעשה בבחינת החסד ההוא והבינה נעשה בבחינת הגרון לפי שהוא בינה דא\"א כי להיות גרון גבוה מהחסד לכן מתלבש אור הגרון בחסד ההוא נמצא כי אמא שיצאת מבחי' הגרון היא יותר מעולה והיא נעלמת תוך החכמה וזהו בחי' אות יו\"ד שהחכמה נגלה בה והבינה נעלמת בה ואינה נגלית אבל כאשר התחילו ב' זרועות דא\"א להגלות (להתחלק) ולהתפשט אז נתלבש חסד בגבורה ומשם יצאו ישסו\"ת ואז היה הדבר להיפך כי אבא טמיר וגניז יותר מן הבינה לכן נרמזו באות ה' שהחכמה בהעלם ובינה בגלוי. וז\"ש באדר\"ז דר\"צ קרוב ללשון זה לבתר אשתכחו דחכמה אבא בינה אמא פי' כי תחלה הם נעלמים בינה תוך חכמה אך לבתר ר\"ל לאחר דאתפשטו דרועוי דא\"א אז נתגלו בחי' או\"א והרי נתבאר היטב ענין בינה ותבונה הראשונה וענין אבא ויש\"ס אשר הם נרמזין בב' אותיות י\"ה הראשונים שבשם הוי\"ה. ודע כי ג' חלקי הבינה שהם בינה ותבונה הראשונה ותבונה שניה כולם הם פרצוף אחד נמצא כי כאשר היה עיבור ראשון דז\"א שהוא אז בבחי' ג' כלול גו ג' כנודע היה בזו התבונה ראשונה שהיא ה' ראשונה של השם לפי שכיון שג' חלקים הנ\"ל נעשו פרצוף א' נמצא כי זו התבונה הראשונה היא מהחזה ולמטה של כללות הפרצוף הנ\"ל ושם הוא מקום העיבור שהוא מקום הבטן אשר בתוכו נוצר הולד אבל בבינה העליונה אין שם בחי' הריון ועיבור והנה בינה עליונה נקרא סמ\"ך ותבונה ראשונה נקרא ם' סתומה כנ\"ל והענין הוא כי בינה עליונה הוא שיעור ו' ספירות עליונות שהם כחב\"ד ח\"ג ולהיותן נמשכות מסוד החכמה שהוא י' נמצא כי בינה עליונה נקראת ס' לפי שמקומה נגד ו\"ס עליונות שלו כ\"א כלול מי' הרי ס' אבל התבונה שאין בה רק שיעור ד' תחתונות וכ\"א כלול מי' לטעם הנ\"ל לכן היא ם' סתומה גם נקראת ם סתומה דיתבא רביעא על בנין וגם לסיבה זאת נקראת זאת תבונה ראשונה עה\"ב והטעם כי הנקבות נקראות עולם כמ\"ש בזוהר ויחי על פסוק מן העולם ועד העולם וזה התבונה נקרא עולם הבא עלמא דאתי לפי שהיא יורדת למטה ומתגלית תמיד אבל בינה עליונה נשארת למעלה ואינה יורדת לכן בינה נקראת לע\"ל כי המוחין עליונים דז\"א המלובשים בנה\"י דבינה עליונה הם עתידין לבא אח\"כ כאשר יתגדל מעלתו ויהיה לו מוחין עליונים יותר מן בינה ולא מן התבונה ואז יהיה לע\"ל אבל מוחין דנצח הוד יסוד דתבונה הם נמשכין בו תמיד ולעולם הם נמשכין ובאין וזהו פי' עולם הבא עלמא דאתי כי תמיד נמשך ובא וזהו ההפרש שיש בין עולם הבא ובין לעתיד לבא כי זהו בתבונה וזהו בבינה בבחי' הנצח הוד יסוד שבהם הנעשין מוחין דז\"א. וזהו מ\"ש בס' הבהיר ששאלו התלמידים לר' רחומאי מהו עולם הבא א\"ל עולם שכבר בא והדבר מובן עם הנ\"ל שכתבתי:",
  "parentheses": [
    {
      "hns": "248.1.1",
      "text": "ירד ונתלבש"
    },
    {
      "hns": "248.2.1",
      "text": "להתחלק"
    }
  ]
}