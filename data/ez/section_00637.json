{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 637,
    "section_hns": "637.1",
    "path_trace": [
      "text#14",
      "#2",
      "40",
      "15",
      "2"
    ],
    "paren_count": 5
  },
  "text_he": "והנה פנימיות העולמות הוא העצמות שיש בעולם ההוא כגון העצמות העשייה יש בהם נרנח\"י וכולם נקרא נפשין דעשייה ומזווג זה דעצמות נעשה נפש לה' בחי' הנ\"ל לבני אדם ועצמות היצירה שיש בה נרנח\"י וכולם נקראים רוחין דיצירה ומזווג זה העצמות נעשין רוחין של ה' בחי' לבני אדם וכן בעצמות הבריאה כו' וכולם נקרא נשמות דבריאה ומזווג זה כו' וכן בעצמות אצילות יש ה' בחי' נרנח\"י ואפי' הנפש אשר כאן נקרא נשמה לנשמה בערך הבריאה ומזווג זה העצמות נעשה נשמה לנשמה לבני אדם וחיצוניות העולמות הם הגופים והכלים כי כלים דעשיה כו' ומזווגם נעשים כלים דנפשין והם האופנים ונקרא כלים דנפשין ומכלים דיצירה שיש בה ה' בחי' הנ\"ל בבחי' כלים והם כלי המלכות וכלי ז\"א וכלי בינה כו' ומזווגם נעשים מלאכים דיצירה וכולם נקרא כלים דרוחין כמ\"ש עושה מלאכיו רוחות. ומכלים ה' דבריאה מזווגם נעשה שרפים וכסא כבוד ונקרא כלים דנשמתין, [הגהה - צמח מכאן שצ\"ל שרפים וחיות ואופני הקדש]. ומכלים האצילות הה' מזווגם נעשה המלאכים שאין שמם משתנה לעולם עליונים מאד והם נק' כלים דנשמה לנשמה וכל בחי' מאלו יש בה עי\"מ בין באורות בין בכלים כי יש כלים קטנים דעיבור ובחי' אורות הוא נפש דעיבור ויש כלים דיניקה אמצעים ואורם הוא רוח דיניקה. ויש כלים דמוחין פנימי ואורותיו נשמות דמוחין. ויש קושיא לכל הנ\"ל שהרי במ\"א כתוב כי גם האורות היו בעיבור א' עם הכלים א\"כ אין עיבור א' לכלים בפ\"ע ולאורות בפ\"ע ונלע\"ד כי שם הוא טעות שבקונטרס הישן כתוב להפך כי החיצונית והפנימית הוא בכלי וכ\"ז נקרא עולמות אלא שתחלה בקבלת שבת עולה פנימית העולמות לבד ובליל שבת עולה גם העצמות שנשאר למטה ועמו עולה חיצונית דעולמות ג\"כ ובמ\"א כתוב בפי' כי יש ג' כלים ובתוכם יש אור עצמות ונחלק גם הוא לנר\"ן שהם מוחין דזז\"א ובפי' אמר כי הג' כלים אחרים דאמא דבהם מתלבשין ג' מיני מוחין אלו בסוד או\"פ דעצמות ובזה הספר מבואר בפי' כי הצלם דעיבור הוא נפש וביניקה הוא רוח ודגדלות נשמה כו'. והנה ממ\"א תראה היטב כי בחי' החיצונית היא סעודת שבת שהוא מזון הגוף והם הכלים והתפלות הם מזון הנפש דעצמו' והאורות כמ\"ש לרוח חיה ממללא וכל אחד מאלו יש בו פנימיות וחיצוניות כי בתוס' קבלת שבת היה בבחינת הכלים הנקרא חיצוניות והוא כלול מפנימיות וחיצוניות כנזכר במ\"א שעולין פנימיות ג\"ר דעשיה ונעשה חיצונית לחיצוניות דג\"ת דיצירה ופי' הוא כי בחי' הפנים נקרא פנימיות ובחי' האחוריים נקרא חיצוניות וכ\"ז בכלים הנקרא חיצונית וכן בחי' הנשמות שהוא אור העצמות הנקרא פנימיות (דפנים) יש בו פנימיות וחצוניות שהם בחינת פנים ואחור נמצא כי גם האורות והכלים נקרא פנימיות וחצוניות כי הפנימיות שהם האורות הם בבחי' פנים והכלים שהם חיצוניות נקרא אחוריים בערך האורות וכעד\"ז כל בחי' משתיהן כלולה משתים כי האורות יש בהם פנים ואחור והם בחי' פנימיו' וחצוניו' דאורות הפנימי' והכלים יש להם פנים ואחור והם פנימיות וחיצוניות דכלים החצוניות אל האורות. כלל העולה כי מלת פנימיות ר\"ל פנים מלת חיצוניות ר\"ל אחור ובזה יובן איך בתפלת החול וכן בתוס' שבת כנזכר במקומו שעולה פנימית דעשייה ונעשה חצוניות אל החיצוניות דיצירה וכן בשאר העולמות אלא שכיון שהפנימיות וחיצוניות שניהן שוין אלא שזה פנים וזה אחור בערך פנים המאירין ההם א\"כ פנים התחתונים יהיה אחוריים בערך האחוריים העליונים כמ\"ש במ\"א בענין התבונה שהפנים שלה הם אחור דבינה וכן זהו ממש מ\"ש במ\"א כי החצוניות דיצירה הוא שם מ\"ה דאלפי\"ן ופנימיות העשיה הוא אחוריים של זה השם עצמו הרי כי כל אחוריים עליונים גדולים מהפנים התחתונים וזה הנזכר כאן צריך שתדע שמדבר בבחי' האורות והעצמות כי לכך הוא בסדר התפלות ואינו בסעודת שבת שהם הכלים והבן זה מאד וכן במ\"א נזכר שם ב\"ן הוא נשמת העשיה העולה ביצירה והוא מ\"ש ג\"כ במ\"א כי הוא עצמות נשמת העשיה אלא שהוא סוד האחוריים וצריך שתבין ענין זה כי כיון שזה שהוא בליל שבת ובתוס' שבת א\"כ הרי כי גם החיצוניות עולה משא\"כ בבקר (בתפלת שחרית דחול) שאינו עולה רק הפנימיות כנזכר במקומו והבן זה מאד דלא יקשה עליך הנזכר שם אלא שיש הפרש כי בתוספת שבת הפנימיות דעשייה העולה ביצירה הוא בחי' העולמות אך בתפלת שחרית דחול אינ עולה רק הפנימי' הנשמות ולא העולמות והבן זה וצ\"ע ממ\"א שאמר שגם בחול עולין העולמות וצ\"ע ממ\"א מ\"ש בענין האצילות שפנימותיו אהי\"ה ביודי\"ן אך הכוונה כי סוד הנועם הוא בבינה א\"כ אינו מדבר עתה בכללות האצילות שא\"כ שם ע\"ב דיודי\"ן הוא (האמת) פנימי שהוא בחכמה ונודע כי האצילות הוא בחכמה אלא שמבינה שבו בסוד והבן בחכמה שהוא אהי\"ה נמשך הנועם והוא אחוריים שבו תקמ\"ד ובריאה נגד תבונה ויש\"ס (ז\"ת) בסוד וחכם בבינה שהם הפנים של התבונה שהם תקמ\"ד והאחוריים שלה הוא ס\"ג והבן כלל זה מאד כי יש בכללות האצילות ב' בחי' והם חו\"ב כי כל הי\"ס דאצילות הם כללות חכמה, [הגהה - צמח צ\"ל הוא בינה], שהם ע\"ב קס\"א דפנים ותקמ\"ד וקפ\"ד באחור וגם בינה נעלמת בחכמה בסוד והבן בחכמה. אך עולם הבריאה הוא כנגד בחי' ב' הנקרא בינה אשר בחינתה הוא וחכם בבינה שהוא ישסו\"ת אשר פנימותם אם בחי' אחוריים דאצילות שהם קפ\"ד ותקמ\"ד ואחוריים שלהם הם ס\"ג וקס\"א הב' ועיין בכוונת ויהי נועם. שם אכתריאל כולו בקמץ בעשיה (נ\"א בבריאה) והוא יוצא מפסוק ומאותיות אשר לא יכרת שהם אכתריאל ושם חופניאל בפתח ביצירה ושם יוהך כולו בצירי בעשייה:",
  "parentheses": [
    {
      "hns": "637.1.1",
      "text": "דפנים"
    },
    {
      "hns": "637.2.1",
      "text": "בתפלת שחרית דחול"
    },
    {
      "hns": "637.3.1",
      "text": "האמת"
    },
    {
      "hns": "637.4.1",
      "text": "ז\"ת"
    },
    {
      "hns": "637.5.1",
      "text": "נ\"א בבריאה"
    }
  ]
}