{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 759,
    "section_hns": "759.1",
    "path_trace": [
      "text#14",
      "#2",
      "46",
      "2",
      "1"
    ],
    "paren_count": 0
  },
  "text_he": "ואחר שנתבאר ענין הכסא שהוא אותן הד' אורות נבאר עתה ענין מיעוט הירח והוא כי הנה בתחלה היתה הנוקבא במקומה למעלה באחורי ז\"א מהחזה ולמטה שהם ד\"ס תנה\"י דז\"א ובעת מיעוט הירח נטרדה ממקומה העליון שבאצילות וירדה למטה בהיכל ק\"ק דבריאה וכל שיעור קומה שלה וכל כללותיה בכל י\"ס שלה הם מתלבשין תוך אותן ד' אורות שנתהוו מתנה\"י שלה כנ\"ל הנקרא כסא נצא כי מה שהיתה תחלה למעלה מקומה בד\"ס תנה\"י דז\"א כנ\"ל היא עתה כלולה תוך כסא הזה שגם היא בחי' ד' אורות והכסא הזה מתלבש בכל ד' היכלות הנכללים בהיכל ק\"ק וא\"כ שיעור קומת המלכות היא בכל ג\"ר שבהיכל שביעי העליון הזה דבריאה וזהו ענין שבעה ושבעה מוצקים לא כתיב אלא מוצקות והוא הנזכר בזוהר פ' בראשית לאתחברא שביעאה בשביעאה והם הנקרא ז' ימים וז' ימים והענין כי כל אלו הי\"ד הם נוקבין כי הם ז' דמלכות דאצילות וז' דהיכל ק\"ק שהם ד' היכלין שהם כללות כל היכל הז' וג' אורות המתלבשים בתוכה הרי ז' והז' שבמלכות שכחתי עניינם אמנם במ\"ש שמיעוט הירח גרם ירידת מלכות דאצילות בהיכל ק\"ק דבריאה כן יהיה ג\"כ בשאר עולמות כי המלכות דבריאה ירדה בהיכל ק\"ק דיצירה ומלכות דיצירה ירדה בהיכל ק\"ק דעשיה וכנזכר אצלינו כי זה הוא הסדר לעולם שהמלכות של זה יהיה בכתר של זה כי כל זה הענין הוא מיעוט הירח וירידתה למטה. אמנם יש שינוי א' בין העולמות והוא כי המלכות דאצילות כל כללותה בכל י\"ס שבה מתלבשים בכסא הנ\"ל המלובש תוך ראש דבריאה כנ\"ל אמנם בשאר עולמות אינו כן אמנם חלק הי' דמלכות דבריאה לבד מתלבש בהיכל הז' העליון דיצירה וכן חלק הי' דמלכות דיצירה היא לבד מתלבש בהיכל עליון הז' דעשיה וא\"כ נמצא כי בד' עולמות אבי\"ע יש בכל עולם מהן ב' מציאות כאשר הם עולין ונכללין תחתון בעליון בעולם שלמעלה הימנו והוא מציאות א' והוא בחי' ו' היכלין תחתונים שבכל עולם מהם כי אלו הם נכללין זה בזה למעלה דרך כללות לבד כנזכר אצלינו בענין הקדישים. ומציאות הב' שהוא היכל ז' דק\"ק אינו כך אמנם הוא נכלל למעלה והוא חוזר ממש כמציאותו של עולם העליון שלמעלה ממנו. המשל בזה כי מבריאה נעשה אצילות ומיצירה בריאה אמנם נבאר עתה ענין ז' היכלין דבריאה מה ענינם ותחלה צריך שתבין מ\"ש בזוהר פ' בראשית וז\"ל בההוא זמנא מתפתחין ז' היכלין כו' ותחלה צריך שתדע כי יש ז' היכלות באצילות והם אלו ההיכלות הנזכר כאן באומרו בהאי זמנא אתפתחין ז' היכלין ויש ס' היכלין בבריאה והם אותם הנזכר פ' פקודי ויש ס' היכלות ביצירה והם אותן ההיכלות הנזכר בפרקי מרכבה בספר היכלות דר\"י כי שם היתה השגתן ועלייתם של העולים בפרדס והנה גם בקליפה יש ענין ז' היכלות דמסאבותא הנזכר פ' פקודי והם בבריאה ואותן ז' מדורין הנזכר פ' בראשית הם היכלי הקליפות דיצירה כי ביצירה מדורין ובבריאה היכלין ואמנם צריך שתדע. כי נתבאר בדרוש הקודם כי בכל עולם יש ה' פרצופים והנה בכל פרצוף יש בו ז' היכלין חלוקים זה מזה הכוללים י\"ס וכולם נקראים ז' היכלין כוללים כל העולם ההוא עד\"ז מ\"ש בפרטות כמ\"ש בע\"ה והנה בבריאה יש בה כל אלו הבחי' ז' דאבא וז' דאמא ז' דז\"א וז' דנוקבא וכולם בסוד שבעה ושבעה מוצקות והנה הז' היכלות הנזכר פ' פקודי הם דז\"א דבריאה כוללין י\"ס שבו כמ\"ש והם ז' היכלות ברכת יוצר דשחרית כנזכר פרשה פקודי והז' היכלות של ערבית הם ז' היכלין דנוקבא דבריאה הכוללים י\"ס שבה וז' היכלין דיוצר דשבת ז' היכלין דאו\"א שאינן נפתחים אלא בשבת כמבואר אצלינו ביוצר דשבת:",
  "parentheses": []
}