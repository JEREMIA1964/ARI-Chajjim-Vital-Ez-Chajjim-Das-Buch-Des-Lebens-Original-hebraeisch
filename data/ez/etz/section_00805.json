{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 805,
    "section_hns": "805.1",
    "path_trace": [
      "text#14",
      "#2",
      "50",
      "3",
      "1"
    ],
    "paren_count": 0
  },
  "text_he": "ונבאר עתה ענין ב' המלאכים הנקרא יצ\"ט ויצה\"ר כי הנה במ\"א נראה כי יצ\"ט ויצה\"ר הם השומרים את אדם ומיעצים אותו לטובה כנזכר פרשת וישלח ע\"ש ובמ\"א אמר שהיצ\"ט הוא מלאך והיצה\"ר הוא שד אך הענין דע כי חטא האדם בעץ הדעת כאשר נתבאר אצלינו כי עה\"ד הוא סוד הדעת הכולל חו\"ג אשר בקדושה שניהן טובים וכשהחצונים יונקים אז יכול להיות טו\"ר כמ\"ש. והענין כי תחלה היו החסדים קודמין להתפשט בגופא דז\"א קודם הגבורות אך ע\"י חטא אדה\"ר ירד הדעת למטה בין תרין כתפין ובהיותו שם ירדו הגבורות תחילה כמבואר בדרוש חטא אדה\"ר וע\"ש כי ביארנו שם איך הגבורות נמתקין ע\"י החסדים וכיון שהגבו' ירדו תחלה לא נמתקו ע\"י החסדים והרי פגם א' וגם פגם ב' כי לכן הגברות מתפשטות תחלה בגופא דז\"א ואין שם עדיין התפשטות חסדים והחצונים נאחזין בהם גם פגם ג' בחסדים עצמן המגולין שהחצונים נאחזין בהם אמנם כל אחיזת החצונים אינן אלא בגבורות כי הרי הם שמרי הגבורה אך אחיזתן בחסדים הוא דבר מועט מאד והנה כשחטא אדם בעה\"ד שהיא מוח ג' דז\"א הכולל חו\"ג וגרם בו ג' פגמים הנ\"ל נתאחזו בהן החיצונים ואותן קלי' דנוגה נתאחזו בהן החיצונים ולקחו אותן האורות ואז קלי' נוגה נעשית עץ הדעת טו\"ר לפי שהחסדים לעולם נשארין טוב ואין שם שדים אלא בחי' מלאכים ממש דממנין על צבא השמים כנזכר בתקונים ס\"ו אך בודאי שיש בהם רע כל שהוא לא מפאת עצמו רק מפאת רע הגבורות הנאחזות בהן ואמנם הגבורות נדבקים בהם הרע של החצונים וחזרו להיות שדים הדומין למלאכים כמארז\"ל מפאת ב' אותיות ש\"ד משדי אך יען שחסר מהם י' נקרא שד וכל תוקף השמרים והקלי' נדבקו ונתאחזו בהן והיו רובם קלי' ומעוטם מוח ולכן נעשו רע ואז נקרא רע ואז נקרא קליפת נוגה עץ הדעת טו\"ר בחינת חו\"ג וכשאדם נולד הנה אותו הנפש שלו צריכה לברר אותן הניצוצין המגיעין לחלקו שנפלו ממנה ע\"י חטא אדה\"ר בקלי' נגה אשר זה כונת לידת האדם בעה\"ז והבן זה והנה ע\"י המצות מבררת אותן החלקים שנפגמו ונפלו שם אמנם כבר ידעת שאין הנפש בא באדם ערומה רק בחד דיוקנא הנקרא צלם דקאים תמן בעת יצירת האדם כנזכר פרשה אמור דק\"ד ע\"ב. והענין כי אב ואם המביאין אותו הנפש הן בזכותן יוציאו אותו הנפש מלמעלה כי כפי הזכיות והמצות האיש והאשה ימשיכו נפש לולד ההוא המתיחס אל אותן המצות שנעשין אז ג\"כ שהם דומים אל שורש נשמתן וגרמו ג\"כ במעשיהן לברר קצת ניצוצים מקלי' נוגה שיעשה לבוש אל הנפש ההוא והנה אז הנפש ההוא עדיין הוא מבחינת עיבור שאז אין בו דעת כנודע אמנם לבוש ההא הוא משאר בחי' ובחי' זו נתקן על ידי מה שביררו הם אב ואם בכח מעשיהן ואח\"כ כשנולד נכנס בו תכף יצה\"ר והוא סוד הגבורות הנקרא רע כנ\"ל יען כי רובם רע וכל הרע אינו נאחז אלא בהן ואז נכנסים בו המוחין דיניקה שהם אלהים כנודע והחו\"ג אשר שם כי כבר אז יש דעת דבחי' יניקה והנה כולם יש בהם אחיזת החצונים כי גם החסדים הם אלהים וגבורות ואז כולם נקראין יצה\"ר. גם סבה אחרת למה נכנס היצה\"ר תחלה הוא עם הנזכר בפגם ב' של אדה\"ר כי כיון שהדעת ירד בהתרחבות אז הגבורות ירדותחלה והבן זה לכן הקדים היצה\"ר ונאחז בהן לכן אז נמול הילד להסיר ממנו הרע שהוא הערלה דקטנות דיניקה שאז יש לו דעת שיורד עד היסוד והבן זה למה המילה היא ע\"י האדם ולא תחלה כי בעיבור אין דעת ואין יניקה לחצונים שם והנה כמו שבז\"א גמר המוחין דגדלות הוא בי\"ג שנים כן הקטן אין נגמרים ליכנס בו המוחין דגדלות דחסדים עד י\"ג שנים ואז היצר הטוב שהם המלאכים שבקלי' נוגה שהיו תחלה שבוים ועבדים שם יצאו לחירות לכן עדיין פטורין מהמצות אך כשנגמר היצה\"ט ליכנס ולהתברר שהם החסדים אז בכחם יכול לברר שאר חלקיו ע\"י היצה\"ט וזה בכח המצות. העולה מזה כי יצר טוב ויצה\"ר שניהן הם מלאכים בחי' חו\"ג של חלק אותו הנפש כנ\"ל כי המוחין הם כלים והנפש הוא עצמות ולכן הנפש הוא מתלבשת באלו שני המלאכים שהם המוחין חו\"ג. [הגהה - שחו\"ג הם בחינת כלים הנכנסים תיכף]. אך העצמות שהם הנפש דגדלות אינה נכנסת כולה תכף בפ\"א אלא כפי השנים והמצות והנה אחר שנכנסו המוחין שהם הכלי יכולה הנפש ליכנס כי א\"א להכנס העצמות שהוא הנפש קודם הכלי וז\"ס בזוהר משפטים צ\"ח וק' דבההוא יומא דזכי לתליסר שנין נקרא בן לכ\"י לפי שהוא בחינת נפש. גם בזה תבין ענין האדם שאפשר שכל ימיו לא יזכה להשלים נפשו לפי שלא עשה מצות לברר הלבוש שהוא בנוגה ואין הנפש יכולה ליכנס בו ואפשר לומר כי בהכנס היצה\"ר שהם הגבורות נכנס בחי' הנפש של הגבורות וכשנכנס היצ\"ט נכנס בחי' הנפש של החסדים ואז נשלם. גם תבין למה נקרא זה יצ\"ט וזה יצה\"ר והענין כי אותו קליפת נוגה מדעתה ומרצונה עושה אותן מלבושין לנפש כדי לצוד את הנפש לחלקה ליהנות ממנה וז\"ס כתנות עור משכא דחויא והיא נהנית שמתלבש הנפש טהורה שם ואמנם הנשמות הקדשות שכבר נטהרו נעשה להם לבושין מכתנות אור אך אותן הנשמות שלא נטהרו לגמרי תכף בצאתן נעשה להם מלבוש גוף מכתנות עור וגם מזווג זכר ונקבה שבקליפת נוגה כנזכר פרשת ויקהל רי\"ט ע\"ב ע\"ש היטב בענין הפסוק לפתח חטאת רובץ ושם תבין כי הלבוש והגוף ההוא נקרא יצה\"ר שעליו נאמר לפתח חטאת רובץ נמצא כי הלבוש הנעשה לנפש מצד הגבורות אשר בקלי' נוגה הם היצה\"ר כי עדיין לא נזדככו והם עדיין מלאים קליפות וסיגים ונקרא שד אך בבא היצ\"ט שהוא לבוש החסדים תכף בצאתן מקלי' נוגה הם נקרא יצ\"ט כי כבר נתרחקו מן הרע ואין הרע שולט בהם כי הם חסדים ואז דוגמת חסדים הממתקין הגבורות כנודע יען הם זכר ונקבה כן יצ\"ט אחר הכנסו ממתיק את היצה\"ר ויכול לאחזרא ליה משד למלאך כנזכר פ' תצא דרע\"ז ואז שניהן נקראים מלאכים השומרים את האדם כי אך הגבורה טהורה היא אלא שנעשית שד ובהסיר ממנו הרע שבה חוזר למלאך טוב והבן סוד זה היטב הרמוז פרשת וארא דכ\"ו ע\"ב על בכל לבבך דא יצ\"ט ויצה\"ר דא ימינו ודא שמאלא כו' הרי מבואר כי הם החו\"ג הנקרא ימינא ושמאלא והרי מובן בביאור איך היצה\"ר יכול להיות טוב גמור כמו יצ\"ט ממש:",
  "parentheses": []
}