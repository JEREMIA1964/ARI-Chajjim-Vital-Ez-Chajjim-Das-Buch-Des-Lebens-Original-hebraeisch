{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 112,
    "section_hns": "112.1",
    "path_trace": [
      "text#14",
      "#2",
      "7",
      "1",
      "4"
    ],
    "paren_count": 4
  },
  "text_he": "ונתחיל לבאר מציאות העקודים מה ענינו. דע כי האור העליון אשר הוא חלק הראוי להתלבש באצי'. אשר יש בו כח הי\"ס אע\"פ שעדיין לא ניכר היותם י' אורות רק אחר גמר העקודים וכמ\"ש בע\"ה. אמנם ודאי שהכח של י' אורות אלו היה בהם תחלה רק לפי שלא היה האור נגבל תוך הכלי לא היה ניכר עדיין מציאת היותן י'. והנה כאשר רצה המאציל העליון להוציא בחי' הכלי ההוא הנקרא עקודים מה עשה המשיך האור שלו למטה עד מציאות סיום שיעור הראוי להיות נעשה ממנו בחי' עקודים שהוא עד הטבור ואחר שהמשיכו חזר ונסתלק האור ההוא למעלה במקורו בפה ונודע הוא כי האור העליון כשהוא מתפשט וחוזר ונעלם מניח רושם חותם למטה בהכרח. והנה אותו האור שהוא הרשימו הנשאר למטה כאשר נסתלק אור עליון ונעלם במקורו אז נשאר אור רשימו ההוא למטה בלתי אור עליון ההוא (הנסתלק) ואז ע\"י התרחקו ממנו אור עליון אז נעשה אותו (נ\"א באותו) אור הנשאר ונתהווה בחינת כלי כי סיבת התפשטות האור והסתלקותו אח\"כ גרם להעשות מציאות כלי ולפי שכאשר האור הא' חזר ונסתלק היה מסתלק בבת אחת וברגע א' לכן כל מציאות אור הנשאר (מהם) נעשה (רק) מציאות כלי א' והוא נקרא בחי' כלי הנקרא כתר כי עדיין האור עליון לא היה נבדל בי\"ס כי עדיין לא היה ניכר היותן י\"ס ומה שנקרא כתר ולא ספירה אחרת הטעם הוא כי לעולם הכתר קרוב אל המאציל:",
  "parentheses": [
    {
      "hns": "112.1.1",
      "text": "הנסתלק"
    },
    {
      "hns": "112.2.1",
      "text": "נ\"א באותו"
    },
    {
      "hns": "112.3.1",
      "text": "מהם"
    },
    {
      "hns": "112.4.1",
      "text": "רק"
    }
  ]
}