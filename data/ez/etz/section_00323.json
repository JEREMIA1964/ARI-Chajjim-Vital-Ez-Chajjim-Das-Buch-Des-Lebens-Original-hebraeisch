{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 323,
    "section_hns": "323.1",
    "path_trace": [
      "text#14",
      "#2",
      "22",
      "3",
      "1"
    ],
    "paren_count": 4
  },
  "text_he": "אמנם כשבאין ימי גדלות אז נכנסים המוחין דגדלות שהם הויות ומתפשטין בכל הז\"א כנודע ואז יורדין כל המוחין של אלקים למטה עד היסוד ואמנם סדר ירידתן אינו בפעם אחת רק כפי סדר כניסת המוחין דגדלות כך סדר ירידת אלהים דקטנות כיצד הרי בארנו בברכת אבות שאין מוחין דגדלות נכנסין יחד רק תחלה נכנסים בק\"ש ו\"ק תחתונים דאמא חג\"ת נה\"י בתחלה. ואח\"כ נכנסין חג\"ת ובברכת אבות נכנסין ג\"ר דאמא ואח\"כ נכנסין נה\"י דאבא ואח\"כ חג\"ת דאבא ואח\"כ ג\"ר כי אין המוחין דאבא נכנסים עד שיכנסו המוחין דאמא כולם ובק\"ש שעדיין לא נכנסו רק ו\"ק המוחין דאמא אין בהם כח לדחות ולהוריד המוחין דקטנות לפי שו\"ק אלו אע\"פ שהן מוחין אינם מוחין ממש רק אותן ג' ראשונות שהם ממש מוחין בראש ז\"א אך אלו התפשטותן הם בגופא אך מה שאנו קורין אותן מוחין הוא לפי שהתפשטותן נמשך מן המוחין וגם לפי שהמוחין של המלכות נמשכין מהם כנודע שמן התפשטות המוחין דנה\"י דדכורא מתמן אתפשט נוקבא מאחוריים ומשם נעשה לה מוחין רק עיקר המוחין הם ג\"ר ולכן אין כח בו\"ק לדחות המוחין דקטנות. ועוד סבה אחרת כי אלו הם מוחין דאמא דמינה דינין מתערין ובפרט היותן בחי' ו\"ק שיש בהן תערובות דין לכך אינם דוחין האלקים דקטנות שהם דין אך כשמתחילין לרדת ג\"ר דאמא עד תשלום כניסת מוחין דאבא אז הוא ירידת מוחין דקטנות כי גם ו\"ק דמוחין דאבא הם דוחין האלהים דקטנות להיותן בסוד מוחין דאבא שאין בהם שום דין כלל כנודע ובפרט אחר שכבר נכנסו ג\"ר מוחין דאמא. ועתה נבאר הסדר כשנכנסין ג\"ר דמוחין דאמא אז מורידין את המוחין דקטנות למטה בגרון דז\"א נמצא שירדו ג\"ר דקטנות בגרון דז\"א אח\"כ בכניסת ג' תחתונות דמוחין דאבא יורדין מן הגרון אל חג\"ת דז\"א עד שליש עליון דת\"ת דז\"א המכוסה ששם הוא סיום יסוד אמא בת\"ת דז\"א כנודע ושם הוא תחלת בנין הנוקבא משם ולמטה וכשנכנסין ג' אמצעים (דאבא) אז יורדין בב\"ש ת\"ת דז\"א המגולים וכשנכנסין ג\"ר דאבא אז יורדין מב\"ש ת\"ת אל נה\"י דז\"א ומתקבצים שם כולם ביסוד דז\"א ועומדין שם ואחר כך ע\"י זווג הם יורדין אל הנוקבא כסדר הנ\"ל אמנם לא כל אדם זוכה לזה. ודע כי יש מי שבידו כח במעשיו להוריד האלקים דקטנות מרישא דז\"א עד הגרון ויש מי שיוכל לדחותן עד החזה וכן כפי סדר כל המדרגות הנ\"ל. והנה כל כח שכחה שיש באדם נמשך לו ממוחין דקטנות אלו ומי שיוכל להורידן ע\"י מעשיו למטה ע\"י שימשיך מוחין דגדלות וידחה אלקים דקטנות ויסלקם מז\"א לגמרי אז יהיה לו זכירה נפלאה בתורה ויבין כל רזי התורה כי כל זכור הוא בדכורא רק אלקים דקטנות מונע ההארה דדכורא בסוד זכור ואמנם מי שיורידם גם מנוקבא עד הבריאה זהו ודאי לא יהיה שום שכחה לו ויתגלו לו רזי התורה כתקונן. ונבאר עתה סדר ירידתן דע כי בהיותן תחלה ברישא דז\"א אז הם ג' שמות אלקים בג' מוחין דז\"א וכבר ידעת כי כל תיבה בת ה' אותיות בונה ק\"ך בתים והנה ק\"ך צירופים יש בשם אלקים ואמנם הם ג' פעמים אלקים ג\"פ ק\"ך הם ש\"ס וה' אותיות אלקים עצמן הרי שס\"ה ומכאן הם שס\"ה ימות החמה ועיין מ\"ש בביאור פטום הקטורת בסוד שס\"ה מנים כו' ושם ביארנו פי' אחר וגם זה שבכאן אמיתי. אח\"כ ברדתן אל גרון דז\"א שם מתמעטין. והענין כי כל דבר עליון כאשר יורד אין כולו יורד רק מתמעט ומתברר והיותר מובחר שבו נשאר למעלה כי אינו יכול לירד למטה והשאר נופל ויורד למטה וכן בכאן היותר מובחר וזך ורחמים נשאר למעלה עם המוחין דגדלות והשאר יורד למטה. והנה ברדתן למטה בגרון (נ\"א מן הגרון) אז נתמעטו והם בין כולם שם א' והוא צירוף א' שהוא ק\"ך צירופי אלקים לבדם שהוא השליש ממה שהיה למעלה אח\"כ ברדת המוחין דקטנות ביסוד ז\"א אז שם מתמעטין ואין שם רק חציים והם ס' והם סוד הנה מטתו שלשלמה ששים גבורים סביב לה כי אלו הם ס' אלקים מצד הגבו' ונקראו ס' גבורים. וכבר ידעת איך המלכות היה אחורי ז\"א נגד נה\"י והה\"ג שלה הם בדעת שלה כנגד היסוד דז\"א ונמצא שהס' גבורים אלו הם נגד מטתו של שלמה והם מגבורי ישראל שהוא ז\"א הנקרא ישראל ולא יעקב והם גבורים מסטרא דדכורא ולא מסטרא דנוק' ומשם שומרים מטת שלמה שהיא הנוק' ומאירין בה אמנם כל ו\"ק הם מציאות אחת כי הכל נקרא גופא ולכן אינם ב' מעוטים דאלהים א' בג' אמצעית וא' בג\"ת כי הכל גופא ולא יש רק מיעוט א' שהוא אחרי רדתן אל היסוד סיומא דגופא אח\"כ נדחין יותר ונכנסין ברישא דנוקבא ושם מתמעטין חציין ונשארים ל' והם סוד שלשים מעלות שהמלכות נקנית בהם. והטעם שבכל המדרגות אינם מתמעטין רק חציין ובגרון דז\"א לא נשארו רק שליש א' כי הוא מקום צר מאד ואח\"כ יורדין אל יסוד נוקבא ואינם על דרך ירידת ז\"א שיורדין ומתמעטים מיעוט א' בגרון כו' אך סדר הירידה מג\"ר לגרון ומשם לג' אמצעית ומשם לג\"ת נוקבא ואפשר דהוי ע\"ד דכורא ואיני זוכר אך בענין המיעוט אין בנוקבא רק ב' מיעוטים א' ברישא וא' ביסוד דילה סיומא דגופא. אמנם כל הה\"ג שלה הם ביסוד שלה כנודע ואלו אלקים דקטנות מתערבין עמהן ואז הם שם חציין שהיו מתחלה ברישא ואינם רק ט\"ו והם סוד י\"ה וז\"ש במ\"א שהיסוד נקרא י\"ה. אח\"כ יורדין בראש הבריאה ושם הם שליש לבד כי לפי שירדו מאצילות לבריאה אז נתמעטו ב\"ש ונשארו ה' לבד אמנם זהו ה' אותיות של אלקים וז\"ס בראשית ברא אלהים כי אלהים הוא בבריאה גם ז\"ס אלהים גימטריא הכס\"א כנזכר בתקונים ורמזו וכוונו לשם זה כי הלא הבריאה הוא סוד הכסא שהוא סוד אלקים כנ\"ל ומשם ולמטה אין שום ירידה אחר ששרשם באצי' א\"א להם לירד יותר אלא בראש הבריאה ואינן יורדין ירידה אחרת כלל ואשרי מי שיוכל להורידן עד כאן כי גדלה מעלתו לאין קץ. גם תראה כי אחר שהם ה' כחושבן ה' אותיות אלקים שהוא השורש שלהם אין להם עוד מיעוט. והנה כשירדו אלקים דקטנות אל ג' אמצעית דז\"א אז נעשו ב' הידים דז\"א מבחי' ב' שמות דאלקים כי כפי הזמנים כך משתנים הפעולות ועתה כשירדו אל הזרועות אז נעשו בחי' ידים של ז\"א מן מוחין דאלקים ואז ה' אצבעות היד מה' אותיות אלהים גם י\"ד פרקין של אצבעות הם מילוי שם אלקים והם י\"ג אותיות ובהם כללות השם כנגד י\"ד פרקין והזרוע כולו כנגד השם אלקים עצמו ולכן שורש הדינין בזרועות כי הם סוד מנצפ\"ך כפולות בימין ושמאל והנה הדינין יש להם ה' מקומות כנזכר באדרא וא' מהם הוא הזרוע וזהו הטעם שהקליפות נאחזות שם תמיד וז\"ס נטילת ידים. ודע כי האלקים שיורדין עד היסוד אינם רק מג' מוחין כי התפשטות של המוחין דקטנות בו\"ק דז\"א נשארין במקומם באופן שיורדין ג' אלקים דמוחין ביסוד וז\"ס ביום הגמל את יצחק ודרז\"ל שהוא סוד ה\"ג מ\"ל והענין שכבר בארנו איך ביסוד דז\"א יש ח' גבורות וזהו ה\"ג מ\"ל כי ה\"ג הם ח' גבורות שביסוד הנקרא מלכות. ואמנם הם נחלקות לשתי חלוקות ה' ג' כיצד ה\"ג מנצפ\"ך דגדלות וג' אלקים דקטנות הרי (שה') גבורות (הם) ה' וג' משתי הבחי' וזהו את יצחק כי יצחק הוא שורש הגבורות כמבואר. אמנם קשה איך אפשר שירדו שלשה מוחין ונשארו הו\"ק במקומן כי הלא אלו מלובשים בנה\"י דתבונה ואם כן איך ירדו שלשה פרקין עלאין דנה\"י לתתא ונשארו ב\"ש נה\"י התחתונים למעלה וזהו אין השכל סובלו. והענין הוא כי הרי כבר בארנו שהיסוד דאמא מסתיים בחזה דז\"א. והנה המוח דחכמה דז\"א מתפשט בג\"ס דז\"א שהם קו ימין חח\"ן ומוח בינה דז\"א מתפשט בקו שמאל בג\"ה ומוח דעת אינו עד\"ז לפי שנ\"ה דאמא הם סתומות ומתפשט המוח מלובש בתוכם בב' הקוין ימיני ושמאלי אך מוח דעת בא מלובש ביסוד דאמא. ואמנם עד מקום סיום יסוד דבינה בא הדעת הנ\"ל מוגבל ומלובש בתוכו אך בהסתיים יסוד דבינה הוא נגלה ויוצא לחוץ ושם אין מי שיגבילנו ולזה הטעם מתפשטים ה\"ח של הדעת לכל הגוף דז\"א ומתפשטין בחג\"ת נה\"י כמבואר אצלינו כי אם יסוד הבינה היה ארוך גם הדעת שבו היה מתפשט דרך קו אמצעי ביושר כמו שאר הב' קוין. נמצא כי האמת הוא שג' מוחין עלאין אלו דאלקים דרישא הם המוחין המתפשטין בחג\"ת נ\"ה תוך נ\"ה דאמא כולם נופלין למטה ביסוד כי כשנופלין נה\"י דאמא ביסוד נופלין שלימים לא למחצה וכן גם המוחין שבתוכם נופלין אך דעת המתפשט בגופא בגלוי בו\"ק אין מי שיגבילהו ולכן נשאר במקומו ואינו יורד עם השאר אל היסוד. ונמצא שכל המוחין שבחו\"ב אפילו המתפשטים בו\"ק הכל נופל וכן הדעת בחי' קיבוצו במקומו ברישא נופל אך בחי' התפשטות הדעת בו\"ק נשאר שם תמיד ואפילו בזמן היות שם מוחין דגדלות. אמנם ז\"ס עולם הפוך ראיתי עליונים למטה ותחתונים למעלה הנזכר ברב יהודה תלמידו של מר שמואל וסוד הדבר שכל האמוראים. הם מבחי' אלקים דקטנות ומי שהוא מאלקים דקטנות דרישא נופל הוא למטה ביסוד ומי שהוא מן התחתונים שהוא מהתפשטות ו\"ק הוא למעלה והבן זה. ואמנם בחי' זו אינה נמצאת רק באלו המוחין דקטנות כי הם אלקים דינין והשורש שלהם שהם המוחין נכפין וצריך להורידם אל היסוד לכופם אבל הו\"ק שאינם רק התפשטות שלהם א\"צ להורידם וכמו שמצינו שבה\"ח דגדלות יורדין ה\"ח המגולין ביסוד וחוזרין ועולין למעלה כדי להגדיל ז\"א כן עד\"ז האלקים שבמקומות המגולים נופלין ביסוד וחוזרין ועולין עם החסדים הנ\"ל וז\"ס סולם מוצב ארצה שראה יעקב שהוא סוד היסוד הנקרא סולם מוצב שבו ראה אלקים עולין ויורדין בו על דרך הנ\"ל. וז\"ס אלקים ראיתי עולים מן הארץ הנזכר בשמואל וכבר הודעתיך לעיל איך יעקב ושמואל היו תחלה מסוד אלקים דקטנות גם אמרו ראיתי אלהים עולים באופן אחר והוא כי האשה בעלת אוב תמהה מאד ונחרד לבה על דבר זה. והענין כי עליית אלקים שהם בחינת התפשטות המגולה של אלקים אין ניכר בעלייתן כלל כי הם מתמתקים ע\"י החסדים דגדלות אך החרדה שלה היה באופן אחר והוא כי הלא בארנו כי ע\"י הורדת המוחין דגדלות מורידין ג' מוחין דקטנות לתתא ביסוד ואתכפיין תמן אז יורדין יותר למטה כנ\"ל אמנם כשיש ח\"ו רוגז בעולם מחמת פגם עבירות אז מסתלקים המוחין דגדלות שבו שהיו כופין המוחין דקטנות ואז עולין אלו האלקים למעלה ברישא דז\"א ואז יש רוגז גדול ח\"ו ולכן אמר שמואל למה הרגזתני לעלות שהיה מתיירא מן הדין וז\"ש ראיתי אלקים עולים מן הארץ. ונחזור לענין דע כי בירידת מוחין דאלקים אל הגרון דז\"א כבר בארנו זה בסוד חלום יוסף עם שר המשקים ושר האופים ושר הטבחים ועם פרעה כי כולם מסוד אלו האלקים ואלו הג' שרים הנ\"ל הם הג' מוחין דאלקים ומקום חנייתן בקנה ובושט ובוורידין שבגרון וכן גרון גימטריא ג' אלקים עה\"כ:",
  "parentheses": [
    {
      "hns": "323.1.1",
      "text": "דאבא"
    },
    {
      "hns": "323.2.1",
      "text": "נ\"א מן הגרון"
    },
    {
      "hns": "323.3.1",
      "text": "שה'"
    },
    {
      "hns": "323.4.1",
      "text": "הם"
    }
  ]
}