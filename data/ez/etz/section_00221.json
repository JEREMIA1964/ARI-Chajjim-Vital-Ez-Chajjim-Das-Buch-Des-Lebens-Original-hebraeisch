{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 221,
    "section_hns": "221.1",
    "path_trace": [
      "text#14",
      "#2",
      "14",
      "1",
      "3"
    ],
    "paren_count": 7
  },
  "text_he": "ונבאר ענין תיקון או\"א הנתקן אחר תיקון א\"א וגם הם ינקו תחלה מדדי בהמה בבריאה ואח\"כ עלו באצי' וינקו מדדי אדם כמ\"ש בע\"ה לקמן בענין זו\"נ ונבאר עתה איך או\"א מלבישין את א\"א כנ\"ל שכל בחי' האצילות מלבישין זה את זה הנה נת\"ל שאו\"א לקחו בינה דמ\"ה שהוא בחי' התגין דמ\"ה ועוד לקח אבא ז\"ת דחכמה דב\"ן ואמא ו\"ת דבינה דב\"ן כי ג\"ר דחכמה דב\"ן וד\"ר דבינה דב\"ן כבר אמרנו ובארנו שלקחם ע\"י אלא שנסתפק לנו כמה בחי' לקח מהם אם אורות דפנים או דאחור וכנ\"ל בענין עתיק ועד\"ז נשאר לנו ספק גם באו\"א כנ\"ל וא\"כ נמצא כי מבחי' חכמה דב\"ן לא לקח אבא אלא מספי' החסד שבה ולמטה ואמא לא לקחה מבחי' בינה דב\"ן אלא מספי' הגבורה שבה ולמטה ובזה תבין מ\"ש בזוהר דאבא אחיד ותלייא בחסד ואמא אחיד ותלייא בגבורה והבן זה היטב. והנה נת\"ל כי גם א\"א כלול מזכר ונקבה בחד פרצוף הזכר בקו ימין והנקבה בקו שמאל ולסבה זו כאשר באו או\"א להלביש את א\"א אבא הלביש את קו ימין דא\"א ואמא את קו שמאלו כמ\"ש. והענין הוא באופן זה כי ב' כתרים דאו\"א הלבישו את הגרון דא\"א זה ימין וזה משמאל ושאר הפרצוף של אבא ושל אמא הלבישו את א\"א מהגרון ולמטה עד הטבור של א\"א אבא מימינא ואמא משמאלא זה בזרוע החסד וזה בזרוע גבורה וגם זה פי' שני במ\"ש לעיל שנזכר בזוהר דאבא אחיד ותלייא בחסד ואימא אחיד ותלייא בגבורה וצריך שנפרט בחי' אלו כי הלא נת\"ל שאו\"א נחלקים לד\"פ והם או\"א וישסו\"ת וצריך שנדע איך ארבעתן מלבישין לא\"א מן הגרון עד הטבור כנ\"ל ולכן צריך תחלה לתת סיבה מי גרם לאו\"א שילבישו לא\"א (באופן זה) והטעם הוא בחי' היסוד של עתיק המתלבש בתוך פנימית א\"א כנ\"ל. וכמ\"ש במקומו בענין ז\"א שלסבת היותו בתוכו ב' יסודות דאו\"א גרם שיצאו ממנו לחוץ בחי' יעקב ורחל ולאה המלבישין את ז\"א כן הענין בא\"א כי האורות החו\"ג היוצאין מן היסוד דעתיק המתלבש תוך א\"א הם הממשיכין ומלקטין ומאחיזין האורות דאו\"א וכן הכלים שלה ומתקנים אותם שם ומלבישים המקום ההוא ונעשו שם פרצופים גמורים. והענין הוא כי היסוד של ע\"י הוא יסוד דכורא והוא צר וארוך ואינו רחב כמו היסוד דנוקבא שהוא עמוק ורחב ולכן אין בו מקום לסבול בתוכו החו\"ג שלו אמנם בתחלה נכנסין ומתפשטין ויורדין מלמעלה הגבורות בתוכו לפי שעטרא דגבורה הוא במוח הד' התחתון מכל הד' מוחין כנודע לכן מוח התחתון יורד תחלה ומתפשט ונכנס ביסוד דעתיק וכאשר באים אח\"כ החסדים הם דוחין את הגבורות ומוציאין אותם לחוץ מן היסוד דרך פיו לחוץ תוך גופא דא\"א והגבורות מחמת חשקן ותאוותן להדבק בחסדים הזכרים כדרך הנוקבא הנאמר בה ואל אישך תשוקתך ולכן לא ירדו למטה בגופא דאריך להתפשט (בנוק') בנ\"ה ע\"ד הז\"א אמנם כאשר הם יוצאין מפי היסוד הם חוזרין ועולין סביבות היסוד דע\"י מבחוץ ומקיפין ומסבבין אותו בסוד אור חוזר נוקבא מתתא לעילא ועי\"כ נמצאו מתחברים החו\"ג יחד אלו מבפנים ואלו מבחוץ. וכבר נת\"ל כי מקום סיום היסוד דעתיק היה במקום החזה דא\"א נמצא שהחו\"ג הנ\"ל הם עומדין כולם תוך א\"א ממקום החזה שלו ולמעלה. וא\"ת למה בז\"א כשיוצאין תחלה הגבורות מתוך יסוד בינה ויורדין ברגע עד היסוד דז\"א ובכאן הם עולין כנ\"ל וי\"ל כי הז\"א נפרד מן הנוקבא בפרצופים חלוקים והז\"א נתקן ע\"י החסדים והנוקבא ע\"י הגבורות ולכן הם מוכרחים הגבורות לירד ליסוד דז\"א שהוא מכוון כנגד הדעת של הנוקבא כדי שדרך שם יתפשטו אל הנוקבא להגדילה ולתקנה אבל א\"א הזכר והנוקבא שבו הנה הם מחוברים בפרצוף א' זה בקו ימין וזה בקו שמאל ולכן הגבורות שבו מתחברים אל החסדים אלו מבפנים ואלו מבחוץ כנ\"ל. גם לסבה אחרת כי החסדים באים מן מ\"ה דעתיק והגבורות מב\"ן דעתיק וגם שם הם מחוברים ונקשרים מ\"ה עם ב\"ן בקשר אמיץ כנ\"ל והנה גם החסדים יוצאין אח\"כ מפי יסוד ולחוץ ומתגלין תוך א\"א להגדילו ע\"ד הנ\"ל בז\"א והם מוצאין את הגבורות שהם מקיפין ומסבבין את היסוד דעתיק חציים בימינו שהם ב' גבורות וחצי וחציים משמאלו ב' גבורות וחצי אחרים ואז הגבורות ממשיכות אותן ומעלין אותן למעלה ואז החסדים רוצין לעמוד מבחוץ בימין היסוד לפי ששם הוא בחי' מ\"ה שביסוד אשר החסדים הם ממנו כנודע אז הם דוחין את הגבורות העומדות בימין ואז הולכין הגבורות אל השמאל והנה אין מקום להכיל מהחזה ולמעלה כל ה\"ח וה\"ג ואז אלו הב' גבורות וחצי שהיו בימין הם יותר מעולים ועומדין בקו שמאלי למעלה מהחזה וב' גבורות וחצי האחרים שהיו בשמאל ירדו למטה מהחזה בצד שמאל עצמו ונמצאת עתה כל הה\"ג כולם מתפשטות בקו שמאלי מלמעלה למטה ב' וחצי למעלה כנגד יסוד הסתומה וב' וחצי למטה כנגד גילוי היסוד ועד\"ז החסדים מתפשטין בקו ימינו ב' וחצי למעלה במקום הסתום וב' וחצי במקום הגלוי ונמצא עתה היות כאן ד' בחי' ולכן גרמו להוציא מכנגדן ד' פרצופים והם החסדים העליונים (הוציאו פרצוף אבא בימין למעלה) והגבורות העליונים (הוציאו פרצוף אימא בשמאל למעלה) וכן למטה החסדים שבימין (הוציאו פרצוף יש\"ס) והגבורות התחתונים (הוציאו משמאל את פרצוף התבונה) ונמצא כי היות ב' בחינות גלוי וסתום בחסדים גרם התחלקות החכמה לב' פרצופים בימין והיות ב' בחי' גלוי וסתום בגבורות גרם התחלקות הבינה לב' פרצופים בשמאל וזה מה שנלע\"ד ששמעתי ממורי זלה\"ה בתחלה ואח\"כ אמר לי מורי זלה\"ה כי במה שכתבתי למעלה שהחסדים יוצאין לחוץ מיסוד דעתיק שאין הענין כן אלא כך הוא הענין כי ב' חסדים וחצי נשארו סתומים בתוך היסוד דעתיק וב' חסדים וחצי האחרים ירדו בגלוי למטה מזה היסוד משא\"כ בגבורות שכולם הם עומדים מגולות לחוץ מצד השמאלי (נ\"א וב' גבורות וחצי כנגד הסתום וב' גבורות וחצי) ירדו בגלוי למטה מזה היסוד:",
  "parentheses": [
    {
      "hns": "221.1.1",
      "text": "באופן זה"
    },
    {
      "hns": "221.2.1",
      "text": "בנוק'"
    },
    {
      "hns": "221.3.1",
      "text": "הוציאו פרצוף אבא בימין למעלה"
    },
    {
      "hns": "221.4.1",
      "text": "הוציאו פרצוף אימא בשמאל למעלה"
    },
    {
      "hns": "221.5.1",
      "text": "הוציאו פרצוף יש\"ס"
    },
    {
      "hns": "221.6.1",
      "text": "הוציאו משמאל את פרצוף התבונה"
    },
    {
      "hns": "221.7.1",
      "text": "נ\"א וב' גבורות וחצי כנגד הסתום וב' גבורות וחצי"
    }
  ]
}