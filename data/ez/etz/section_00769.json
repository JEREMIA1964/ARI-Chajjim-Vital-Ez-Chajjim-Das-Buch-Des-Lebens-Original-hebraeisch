{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 769,
    "section_hns": "769.1",
    "path_trace": [
      "text#14",
      "#2",
      "47",
      "2",
      "1"
    ],
    "paren_count": 1
  },
  "text_he": "ואמנם בענין ד' בחינות הנ\"ל ראיתי שינוי א' להר\"ר גדליה והוא כי ג' מדרגות הם כי הג' ראשונות מקבלות האור מרחוק (צ\"ל מקרוב) וז\"א מקבל האור מקרוב רק שהוא דרך חלון ומלכות ברחוק וע\"י החלון והנה בזה תבין מ\"ש בתקונים כי י\"ס דאצילות איהו וגרמוי חד בהון פי' כי אי אור א\"ס נבדל מהן ע\"י מסך כלל אבל הבריאה לאו איהו וגרמוי חד בהון כי אין א\"ס עובר שם רק דרך מסך ועוד מצאתי דרך ג' בסוד ההפרש שיש באצילות עצמו והוא כי א\"א נמשך לו אור א\"ס בקרוב עד שבא לו בהרחבה גדולה אבל או\"א בא להם הארה מן אור א\"ס בקירוב ג\"כ רק שהוא דרך חלון ולא בהרחבה כמו שבא לא\"א וז\"א בא אליו האור בהרחקה וגם שהוא בא לו דרך חלון ולא בהרחבה אך רוחב החלון דז\"א היה רחבו כרוחב החלון ואו\"א ממש אך הנוקבא בא אליה האור בריחוק וגם החלון אשר משם נמשך לה האור הוא יותר צר וקטן חלון דז\"א אמנם כל אלו הבחי' אינם ע\"י מסך כלל אך בין בריאה לאצי' יש מסך כנ\"ל. גם דע כי הלא כדי שהאור א\"ס יוכל להאיר בכל אצילות צריך שיתלבש עצמותו תוך החכמה ואחר התלבשותו בחכמה אז מתפשט בכל האצילות וע\"י מלבוש זה לבדו יכול כל האצילות לקבל מן הא\"ס וז\"ס כולם בחכמה עשית אבל כדי להאיר בבריאה צריך שגם החכמה תתלבש בבינה וע\"י ב' אל שאור א\"ס מתלבש בתוכם אז הוא מאיר בבריאה. וז\"ס המסך שבין אצילות לבריאה כי נמששך מסך זה מבינה אשר בה מתלבש החכמה להאיר בבריאה וכדי להאיר ביצירה מוסיף מסך ומלבוש א' והוא ששגם הבינה מתלבשת בת\"ת ואז ע\"י הת\"ת מאיר הא\"ס ביצירה וכדי להאיר בעשיה מוסיף לבוש ומסך אחד והוא שגם הת\"ת מתלבש במלכות וע\"י המל' מאור א\"ע בכל עשיה וז\"ס אמא עלאה מקננא בכורסייא ועמודא דאמצעיתא מקננא ביצירה והמלכות מקננא בעשיה. ואמנם כדי שתבין יותר דע כי הלא הכתוב אומר כולם בחכמה עשית פי' כי הלא באצילות אור הא\"ס מתלבש בחכמה וע\"י מאיר בכל אצי' וסוד החכמה זו יתבאר לך ממה שהודעתיך כי גבוה מעל גבוה שומר כו' וכמה עולמות יש למעלה מאצילות ובאותו החכמה שיש למעלה מאצילות שם בתוכו מתלבש הא\"ס ומאיר באצילות ולכן כשרצה להאיר בבריאה מתלבש ג\"כ בבינה שבאצילות אשר היא למעלה מהבריאה וע\"י אותו הבינה מאיר בבריאה וכן כד להאיר ביצירה מתלבש גם כן בת\"ת של הבריאה וכן מיצירה לעשיה מתלבש במלכות דיצירה וכן הענין באצילות כי כדי להאויר באצילות נתלבש בחכמה הנ\"ל שלמעלה מן האצילות וע\"י מאיר באצילות ולא תחשוב שהוא החכמה דאצילות עצמה. ואמנם דע כי כשרצה המאציל להאיר באצילות נתלבש בחכמה שלמעלה מהאצילות ועל ידי החכמה המתלבש הוא בתוכה אז נכנס ומאיר בכתר וחכמה דאצילות ולא הוצרך להתלבש גם בבינה שלמעלה מאצילות ולא נתלבש רק בחכמה שלמעלה מן האצילות לבד וע\"י מאיר בכתר וחכמה דאצילות ואמנם כשרצה להאיר מבינה דאצילות ואילך עד סוף כל האצילות הנה ודאי שהוצרך להתלבש גם בבינה דאצילות כי אין זו\"ן מקבלין אור רק ע\"י הבינה אך הענין הוא שלא הועילה הבינה רק למעבר לבד אל אור א\"ס המלובש תוך החכמה העליונה הנ\"ל ועבר דרך בינה לאצילות ולא נעשית הבינה מסך ולבוש ב' כדי להאיר לז\"א רק בא האור עצמו דרך חלון כנ\"ל בלתי שום מסך ונמצא כי אע\"פ שנמשך דרך הבינה אין זה נקרא התלבשות כיון שאין שם מסך כלל וא\"כ האור א\"ס עצמו המתלבש בחכמה לבד הוא שמקבלין זו\"ן דאצילות אמנם בבריאה מתלבש הא\"ס לבוש אחר בבינה דאצילות וזאת הבינה נעשית מסך סתום ומלבוש גמור אשר ע\"י מקבלין י\"ס דבריאה כולם אפילו כתר וחכמה דבריאה נמצא כי האצילות מקבל אור חכמה עלאה כי א\"ס מתלבש בתוכה וא\"כ אינו נחשב שמקבל רק מהחכמה לבד והבריאה מקבל אור הבינה כי הא\"ס והחכמה מתלבשת בתוכה וא\"כ הבריאה אינה מקבלת רק מהבינה לבד וז\"ס אמא עלאה מקננא בכוסייא כי כורסייא מקבל אור מבינה דאצילות הנ\"ל כי נעשה מסך מבדיל בין א\"ס וחכמה אל בריאה. וא\"ת א\"כ זו\"ן דאצילות ובריאה כולם שוין כי כולם מקבלים מבינה דאצילות. וי\"ל כי כבר ביארנו כי זו\"ן מקבלין אור החכמה עצמו כי כולם בחכמה עשית ואין מועיל להם הבינה רק למעבר בעלמא אך אחר האצילות נעשית בינה מסך ומלבוש גמור מחיצוניות הכלי של בינה דאצילות וע\"י מסך זה מקבלין כל הי\"ס דבריאה את אור א\"ס. ודע כי גם הבריאה אע\"פ שחוזר האור להתלבש בז\"א של הבריאה עכ\"ז גם המל' של הבריאה מקבלת אור הבינה עצמה דאצילות ואין זעיר אנפין מפסיק לה רק דרך מעבר לחוד דוגמא מ\"ש באצילות וכן הוא בפרטות יצירה מיניה וביה וכן בפרטות עשיה מיניה וביה. והנה הא\"ס כדי להאיר ביצירה מתלבש לבוש גמור גם בזעיר אנפין דבריאה והוא נעשה מסך ומלבוש אל היצירה וע\"י מקבל כל היצירה וכן להאיר בעשיה מתלבש הא\"ס לבוש ומסך גמור בנוקבא דז\"א דיצירה ג\"כ וע\"י מקבלת כל העשיה וז\"ס ו' ספיראן מקננן ביצירה ואמא תתאה מקננא באופן. והנה בזה תבין למה ד' עולמות אבי\"ע נרמזו בד' אותיות הוי\"ה י' אצילות ה' בריאה ו' יצירה ה' עשיה כי אצילות האור שלו הוא ע\"י חכמה העליונה כנ\"ל לכן נקרא י' ובריאה ע\"י בינה דאצילות לכן נקרא ה' וכן ו' ביצירה וכן בעשיה ה' תתאה נמצא עתה כלל העולה כי אצילות מקבל אור מהחכמה לבד כי החכמה נעשית מסך סתום בין א\"ס ובין אצילות ומבינה דאצילות מקבלת הבריאה אחר שנתלבש אור הא\"ס וחכמה עליונה בתוכה ועכ\"ז נקרא אור הבינה לפי שנעשית מסך מבדיל גמור וכן היצירה מקבלת מז\"א דבריאה עצמה וכן העשיה מקבל מנוקבא דז\"א דיצירה עצמה ולולי כל אלה המסכים והלבושים לא היו יכולין לקבל אור עליון רק שכל עולם ועולם פחות במדרגה משל חבירו ע\"ד הנ\"ל. ובזה תבין כי האצילות נקרא מחשבה ורצון והבריאה דיבור ורצון והענין כי א\"ס כשנתפשט נתהוה כלים של י\"ס דאצילות ויצא בפועל מה שהיה בכח כהדין קמצא דלבושיה מיניה וביה ואח\"כ חזר למקומו מחמת היות הכלים עבים וגסים ומהכאת הכלים דאצילות בפרגוד נעשו י' כלים דבריאה ומהכאת עצמות דאצילות נעשו י\"ס דבריאה ועד\"ז ביצירה ועשיה. ואמנם כבר ידעת כי י\"ס דאצילות נתחלקו לה' בחינות שהם א\"א או\"א זו\"ן וכולם כללות אדם א' וכל אלו הם מתנענעים ע\"י מחשבה אחד כדרך כל איברי האדם שמתנענעים ע\"י מחשבתו וא\"צ שום אבר מאיברי האדם שיצוה לו ולדבר לו שיעשה אותו מעשה הנוגע לו המשל בזה כשירצה אדם לילך לאיזה מקום שידבר הוא לרגליו שילכו כי בעלות הדבר במחשבתו הולכין הרגלים עצמן וכן בשאר פעולת איברים. גם נדקדק הענין בדקות יותר כי הלא המחשבה עם הפעולה באים ביחד כי כשאדם אוכל א\"צ שתחלה יחשוב איך ילעוס המאכל בשיניו או איך יגביה רגליו לילך ואח\"כ יאכל וילך כי המחשבה מתפשט באיברים עצמן ואז באים המחשבה והמעשה ביחד וזהו פשוט ולכן עולם אצילות נקרא מחשבה לפי שא\"ס הוא וגרמוהי וחיוהי חד בהון כי המחשבה מתפשט תוך האצילות ממש ואז המעשה והמחשבה שבאצילות הכל דבר א' ברגע א' בלתי שיקדים זה לזה וזהו איהו וגרמוי חד בהון כי הוא עמהון ביחד ואין הוא הנקרא מחשבה מקדים למעשה כי הכל בא כאחד אבל הבריאה אינו כמו האדם עם מחשבתו עצמו רק כב' אנשים וכמלך עם עבדיו שכאשרירצה המלך שיעשו עבדיו פעולותיו שהוא רוצה לא יספיק במה שיתפשט מחשבתו תוך עבדיו רק צריך שידבר הוא עצמו ודבור זה הוא סוד הכאת הארת האצילות במסך דבריאה ובתוך הכאת הכלים דאצילות שם הוא סוד הפה. גם העצמות הא\"ס יוצא דרך שם בסוד הקול והדבור היוצא מן ההבל הפה ע\"י הכאת השפה אל שפה ושיניים אל שינים וכיוצא בזהוכבר ידעת כי מסך זה נעשה ע\"י הבינה דאצילות כנ\"ל והבינה נקרא פה שמנה יוצא הקול והבל ולכן בי\"ס דבריאה לאו איהו וגרמוי חד בהון ולא הא\"ס חד בהון כמו האצילות והרי יש בבריאה ג' בחי' שהם הארת הכלים והעצמות והבינה של האצילות בבריאה ועי' בזהר פ' פקודי דרס\"ב במ\"ש שם בענין מחשבה רעיתא דלבא קלא ודבורא שהם ד' עולמות אבי\"ע. ודע כי כמו שיש בד' עולמות אבי\"ע ד' בחי' ההם כך באצילות עצמן יש ד' בחי' הה כי הלא כל בחי' ד' חלקי אבי\"ע הם שם באצי' עצמן בפרטות כנודע ודע כי ב' מיני זווגים יש באו\"א דאצילות א' בהיותן למעלה שוין בקומתן וב' בהיות אמא רביעא על בנין שמתלבשין נה\"י שלה תוך ז\"א לתת לו מוחין כנודע ואז צריכה אמא להשפיל עצמה למטה לכנוס תוך ז\"א. והנה ב' זווגים אלו הא' הוא סוד או\"א והב' הוא סוד יש\"ס ותבונה רק שאנו צריכין לדבר דרך נסתר ואתה תבין מעצמך:",
  "parentheses": [
    {
      "hns": "769.1.1",
      "text": "צ\"ל מקרוב"
    }
  ]
}