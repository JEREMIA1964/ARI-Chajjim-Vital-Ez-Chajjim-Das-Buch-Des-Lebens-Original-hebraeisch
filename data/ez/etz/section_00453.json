{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 453,
    "section_hns": "453.1",
    "path_trace": [
      "text#14",
      "#2",
      "31",
      "3",
      "1"
    ],
    "paren_count": 3
  },
  "text_he": "ונחזור לבאר ענין התפשטות המוחין דז\"א והנה נתבאר ענין שינוי שיש בין אירי הזרועות והידים לשאר האברים של הגוף כולו שאלו נעים ונדרים עולים ויורדים משא\"כ בשאר האברים כולם אמנם קו האמצעי של ז\"א שבו המוחין של ז\"א מתפשטין דרך יושר בלתי פירוד מדעת לת\"ת ומת\"ת ליסוד. והענין כי הנה נתבאר שמוח הדעת דמצד או\"א מלובשים תוך כלים דיסוד אבא ואמא וכל דעת משניהן כולל חו\"ב כנ\"ל והנה היסוד של אמא אינו כמו הנ\"ה שכל א' יש בו ג\"פ כנ\"ל אבל הוא פרק א' לבד והוא נכנס ומתלבש תוך כלי הדעת של ז\"א ושם נעשה בחי' מוח דעת דז\"א בראשו ונודע כי כלי היסוד של הנוקבא אין בו בחי' המשך והתפשטות רק אותו השיעור של היסוד הנתון באמצע בין ב' ראשי פרקי עליונים דנ\"ה שלה ויש בחי' אחרת והיא אותה הנקרא בגמ' ובהרמב\"ם על איילונית שאין לה שפולי מעיים כנשים והוא בחי' בשר התפוח כעין עטרה בסיום היסוד שבה והנה היסוד עצמה שלה הוא מתלבש למעלה בדעת של ז\"א בראשו אבל הבחינה השני הנקרא עטרה מתפשטת יותר למטה ומתלבשת תוך שליש ת\"ת דז\"א עד מקום החזה שלו ומשם ולמטה אין עוד התפשטות כלי יסוד של אמא כלל. והנה בזה תבין שינוי א' שיש בג' קוין כי קו ימין ושמאל אשר בתוכם מתפשטין ומתלבשין מוח חו\"ב המלובשים בנ\"ה של אמא כנ\"ל הנה האורות ההם סתומים ולכן הם קוין בלתי רחבים ועבים כי הם בחי' הזרועות והשוקיים שהם ארוכים בלתי רחבים אבל קו האמצעי הוא ת\"ת והוא הגוף שהוא רחב מאד משא\"כ בשאר הקוים וטעם הדבר לפי שאורות מוח הדעת האמצעי מתפשטין בתוכו והנה שם עומד ומתלבש בחי' עטרה של יסוד דאמא הנקרא רחובות הנהר כי הוא מקום רחב ואינו מקום צר כמו פי עטרת יסוד הזכר ואז מתחיל משם אור הדעת שבתוך כלי של יסוד של אמא להתרחבה. ואח\"כ מהחזה ולמטה יוצא אור הדעת מגולה לגמרי בלתי לבוש כלל ביסוד דאמא כי כבר נגמרה ונסתיים כנ\"ל ואז האור יוצא ומתרחב (דרך נקב) בלי עיכוב מסך וכיסוי ואז מתרחב כלי הגוף הנקרא ת\"ת ונעשה רחב יותר משאר הספירות אמנם גם בקו ימיני יש שינוי מיניה וביה וכן בקו שמאלי מיניה וביה והוא כי אמצע קו שהוא החסד או הגבורה הם בחי' הזרועות והם יותר דקים מן הקצוות הקוין שהם השוקיים והברכיים שהם עבים יותר מן הזרועות והסבה הוא ע\"ד הנ\"ל כי למטה החסדים שהם אור הדעת מתגלים לכן מתרחב הכלי אבל אינו כ\"כ בגלוי ובהתרחבות כמו בגוף עצמו ששם עיקר הגלוי אורות הדעת ומקום התרחבותם. והנה מהחזה דז\"א ולמטה אז מתגלין אורות של מוח הדעת האמצעי שהיה מלובש תוך יסוד דאמא כנ\"ל והם בחי' ה\"ח וה\"ג וה\"ח מתחלקין בחג\"ת נ\"ה דז\"א הה' בה' והה\"ג כולן נכלין ביסוד של ז\"א וז\"ס יצחק אותיות ק\"ץ ח\"י כי הה\"ג הנקרא יצחק הם ביסוד הנקרא ח\"י שהוא סיום וקץ הגוף. אמנם אורות הדעת דמצד אבא המלובש ביסוד דאבא מתפשט גם הוא דרך קו האמצעי ואמנם להיות יסוד דדכורא ארוך הוא מתפשט יותר למטה ממקום סיום יסוד אמא והוא יורד ונמשך עד היסוד דז\"א ואמנם הנ\"ה נתבאר שכ\"א מהם יש בו ג\"פ והיסוד אין בו רק ב\"פ בלבד והם היסוד וראש העטרה שבו ואע\"פ שמתחלק לג' שלישים אינם רק ב\"פ אלא שמתחלקין לג\"ש. ובזה תבין מ\"ש כי תחלה בזמן היניקה לא היו בז\"א בקו האמצעי שלו רק ת\"ת ויסוד בלבד וכאשר הגדילו המוחין דז\"א אחר עיבור ב' אז נתהווה מאלו הב' ונעשה גם בחי' הדעת דז\"א והיה בקו האמצעי דז\"א ג\"ס דת\"י. והיה בזה האופן כי הנה מתחלה היה בו ת\"ת ויסוד לבד וכל אחד מהם תחלקהו לג\"ש ונמצא ו\"ש וכאשר הוגדלו ונעשו בחי' הדעת היה באופן זה כי הו\"ש נחלקו לג' חלקים ב\"ש דת\"ת נעשה ממנו הדעת וב\"ש האמצעים שהם שליש תחתון דת\"ת ושליש עליון דיסוד נעשה מהם ת\"ת דז\"א וב\"ש תחתונים דיסוד נעשה מהם בחי' היסוד. וכעד\"ז הוגדלו בחי' ב' קוין ימין ושמאל כי תחלה לא היה בכל קו רק ב\"ס בכל קו ואחר כן הוגדלו ונעשו שלשה ספירות בכל קו מהם אלא שיש הפרש ביניהם כי חסד ונצח שבקו ימין וגבורה והוד ששבקו שמאל כל מדה יש בה ג\"ש ממש שהם ג\"פ נפרדין זה מזה בכל ספירה מהם וכנזכר בזוהר פרשה ויחי דרנ\"א בענין י\"ב שבטים הנכללין בד' ספירות אלו וכנגד ד' דגלים. אבל היסוד אע\"פ שנחלק לג' חלקים אינו רק ב\"פ לבד ונמצא כי כאשר השליש העליון של היסוד נעשה ממנו ת\"ת בעת ההגדלה כנ\"ל אין השליש ההוא בחי' פרק שלם בפ\"ע ולסבה זו אע\"פ שנעשה ממנו ת\"ת עדיין נקרא יסוד כי לא נפרד ויש לו התקשרות עם היסוד. וז\"ס מ\"ש פרשה פנחס רכ\"ג דגוף וברית חשבינן חד. ונחזור לענין לבאר ענין היסוד של אבא כי הנה יש בו ב\"פ יסוד ועטרה בו והנה היסוד ארוך יותר מן העטרה ולכן היסוד עצמו נחלק לב' חלקים א' הוא שורש היסוד המושרש ומונח בין ב' ראשי הירכיים שהם נ\"ה אשר שם מחוברים יחד שלשתן שהם הנה\"י ומקושרים יחד שלשתן ומבחי' חלק יסוד זה נעשה דעת דז\"א דמצד אבא כי הוא מחובר עם חו\"ב שברישי ירכין שהם נ\"ה של אבא. ושיעור התפשטות חלק זה העליון של יסוד אבא הנה הוא נמשך עד סיום שליש עליון דת\"ת דז\"א שהוא עד החזה והוא ממש כשיעור התפשטות סיום היסוד ועטרה של אמא כנ\"ל וחלק תחתון של יסוד אבא הוא בחי' היסוד אחר התפרדו מן הירכיים שהם נ\"ה ונבדל בפ\"ע ושיעור התפשטותו מן החזה דז\"א עד סיום הת\"ת שהוא הגוף דז\"א ובזה תבין כי כמו שמן החזה ולמטה נבדל ונפרד היסוד מן נ\"ה דאבא בתוך הז\"א כן הז\"א עצמו עד החזה היו ב' זרועותיו מתדבקין עם גופו ומהחזה ולמטה נפרדי קוי הזרועות ימין ושמאל מן הגוף שהוא קו האמצעי והבן זה. והנה העטרה של יסוד אבא היא מתלבשת תוך יסוד ז\"א ושיעור עטרה זו בסיום (נ\"א כשיעור) כל היסוד כולו דז\"א והרי נמצא כי בבחי' ב' הקוין נ\"ה דאו\"א אין שינוי בין אבא לאמא כי כולם מסתיימין בסיום נ\"ה דז\"א עצמו ממש בשוה וגם כי אורותיהן מכוסין בכלים של או\"א אבל השינוי הוא בקו אמצעי כי היסוד דאבא מתפשט בכל אורך קו אמצעי דז\"א עד סיום (היסוד) דז\"א אבל היסוד דאמא מסתיים בחזה דז\"א לכן גם באורות הפנימים שהוא הדעת יש בהם שינוי כי אורות הדעת דמצד אמא מתגלים מן החזה דז\"א ולמטה ואורות דעת דמצד אבא מכוסים תמיד ואינן מתגלים לעולם:",
  "parentheses": [
    {
      "hns": "453.1.1",
      "text": "דרך נקב"
    },
    {
      "hns": "453.2.1",
      "text": "נ\"א כשיעור"
    },
    {
      "hns": "453.3.1",
      "text": "היסוד"
    }
  ]
}