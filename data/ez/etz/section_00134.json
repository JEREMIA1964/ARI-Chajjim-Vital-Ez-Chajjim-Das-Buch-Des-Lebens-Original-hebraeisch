{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 134,
    "section_hns": "134.1",
    "path_trace": [
      "text#14",
      "#2",
      "8",
      "1",
      "8"
    ],
    "paren_count": 5
  },
  "text_he": "ונבאר עתה הטעם למה יצאו הנקודות עגולים יותר משאר האורות של אח\"פ. והענין הוא דע כי אין דומה אור של העינים לשאר אורות כי העין בהיות אדם עומד ברוח א' ובצד א' יכול להסתכל כל צרכו ולנענע ראייתו בעין אף שלא ינענע גופו וראשו כלל אך ינענע עיניו ויסתכל בצדדיו משא\"כ בשאר האורות כמו אורות אח\"פ שיצא ההבל במישור (נ\"א הכל ביושר) ולכן האורות היוצאין ביושר נעשו בחי' יושר אך הנקודים שיצאו מבחי' עינים הם מתפשטים סביבות א\"ק בדרך עגולים. טעם ב' לפי שהאורות עליונים יוצאים דרך צינור הפה או החוטם או האוזן לכן הם נשארים ישרים משא\"כ בנקודות שהבל היוצא מנה\"י של הא\"ק הוא בוקע בכלים של א\"ק ויוצא לחוץ בסוד ואחר עורי נקפו זאת שהאור הוא בפנים ונוקף ומכה בעור ויוצא לחוץ מכל צדדי האדם כולו ואם היה טיבורו פתוח והיה יוצא האור משם אל הנקודים היה נקודים ביושר כנגד אור הטבור וקילוחו ביושר אך אור ההוא יוצא מכל צדדי העור דרך גומות ושערות שבעור לכן הנקודים הם עגולים. טעם ג' ובו יתבאר גם כן טעם ב' היטב והוא כי הלא בארנו במ\"א ענין צמצום ב' של א\"ק כי כדי להאציל נקודים אלו הוצרך לצמצם אורות נה\"י וחצי ת\"ת שלו למעלה ושם פריס פריסה א' במקום הטבור ואותו אור שהיה שם תחלה יצא דרך העינים ומשם יצא לחוץ וירד למטה כנגד נה\"י של א\"ק מבחוץ ושם נתהוו הנקודים ובהעלות אור זה למעלה היה בדרך (נ\"א צריך) מ\"ן ויצא אור חדש וירד דרך פנימיות של זה האדם וירד דרך הפרסא וירד לנה\"י של זה האדם ובוקע משם זה האור חדש הפנימי ויצאו לחוץ דרך העור ומשם מאיר אל הנקודות כנז' ע\"פ ואחר עורי נקפו זאת בטעם הב' נמצא כי הנקודות נעשה ע\"י ב' אורות אור היוצא לחוץ והוא אור הראשון וע\"י או\"פ החדש הבוקע ויוצא לחוץ והנה זה או\"פ יצא לחוץ מכל צדדין אחורי העור ולכן נעשו עגולים כנזכר בטעם ב'. גם היה ענין אחר כי כיון שהאור הראשון היה במקום החזה (נ\"א הזה) ושם נשאר שורשו להאיר לחוץ וכשיורד אור החדש נפגעו יחד שם הג' אורות אור הא\"ק עצמו מבחי' ת\"ת שלו ואור הראשון שעלה מנה\"י ואור החדש ולכן הם דחוקים הרבה ובפרט כי כשעובר והולך להאיר לנה\"י הוא צריך לבקוע בחוזק אותו הפרסא ולעבור ולירד לכן מכח אלו הבחי' כשהוא בוקע ויוצא בעור להאיר לאלו הנקודות הוא יוצא בחוזק נמרץ והוא נעשה עגול. וטעם הג' הוא מחמת אור הראשון הוא בדוחק גדול (כי הוא יוצא מן העינים) וכשיצא מן העינים יצא בחוזק ונעשה עיגול. ואמנם האו\"פ הבוקע מכל צדדיו רצה להדביק כל צינורות הארה זו בזו ומכה בחוזק כנ\"ל לכן מתעגלין אור הצינורות היוצאים בחינת פנים ומקיפין (נ\"א פנימי ומקיף) ופוגעין עם צנורות היוצאין מהאחור ונדבקים ואז נעשה האור עגול ובזה תבין איך העינים רומז לנ\"ה כי האור של נ\"ה של זה הא\"ק יצא לחוץ מהעינים ולכן נ\"ה רומזין אל העינים:",
  "parentheses": [
    {
      "hns": "134.1.1",
      "text": "נ\"א הכל ביושר"
    },
    {
      "hns": "134.2.1",
      "text": "נ\"א צריך"
    },
    {
      "hns": "134.3.1",
      "text": "נ\"א הזה"
    },
    {
      "hns": "134.4.1",
      "text": "כי הוא יוצא מן העינים"
    },
    {
      "hns": "134.5.1",
      "text": "נ\"א פנימי ומקיף"
    }
  ]
}