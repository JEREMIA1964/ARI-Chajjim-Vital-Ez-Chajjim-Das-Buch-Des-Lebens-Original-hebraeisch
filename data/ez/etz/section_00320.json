{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 320,
    "section_hns": "320.1",
    "path_trace": [
      "text#14",
      "#2",
      "22",
      "1",
      "2"
    ],
    "paren_count": 0
  },
  "text_he": "ענין מוחין דקטנות דע כי האדם נוצר בצלם אלהים ומבשרי אחזה אלוה. והנה דוגמת האדם שהוא טפה א' יוצאת ממוח האב ונכנס בבטן האשה שם נתהווה ונעשה צורה. וכבר ביארנו ענין ג' ימים לקליטת הזרע וענין מ' יום ליצירת הולד וענין היותו בן ג' חדשים הכרת העובר. אמנם עתה נדבר אחר גמר [הכרת] העובר לגמרי מה מוחין יש לו וכן אח\"כ כשנולד וכן אח\"כ כשנגדל וג' זמנים אלו הם שאנו קורין תמיד עיבור ויניקה ומוחין. והנה באמת שאנו רואים שהקטן אין בו דעת שלם והוא אטום בשכלו ועכ\"ז אנו רואים בעינינו שיש לו מוחין ממש כמו הגדול וא\"כ מה ענין זה והנה כבר ביארנו ענין זה כי הקטן הוא אל\"ם מאלהים וע\"ש והסוד הוא כי הקטן הוא לעולם בבחי' דין כי הלא ז\"א נקרא קטן בערך אבא הנקרא סבא ולכן אבא יותר רחמים מן הבן וכן למעלה עתיק יומין הוא יותר רחמים מן אבא והכלל הוא כי סוד הזקנה והשיבה בו תלוי הרחמים והקטנות הוא אכזריות ונראה זה בחוש העין. וכבר הודעתיך כי המוחין הם משלימין את הז\"א להיותו בן י\"ס שלימות כי בסוד היניקה אינו רק ו\"ק לבד ובעיבור בסוד ג' כליל בג' לחודייהו וזה ראיה אל הנ\"ל כי הלא ביארנו שבהיות בית המקדש קיים והרחמים גוברים בעולם אז היה זו\"ן כל אחד שלם מי\"ס ובחורבנו שהדין גובר בעולם אז הוא בן ו\"ק שהוא סוד היניקה ובזמן החורבן ממש היה ג' גו ג' ולכן תבין מזה כי היות הקטנות מורה על הדין. והנה בימי העיבור ויניקה הם סוד דינין ויש להם מוחין ג\"כ והם סוד אלהים ולפי שסוד המוחין הם עיקרם רחמים כי הלא הם באים להשלים הזו\"ן לי\"ס א\"כ צריכים שיהיו רחמים שהם סוד הויות ולכן מוחין דגדלות הם הויות ומוחין דקטנות שהם עיבור ויניקה הם אלהים ולכן אינם נקרא מוחין ממש רק אותן דגדלות. אך של קטנות אין אנו קורין אותן מוחין רק עיבור ויניקה. וענין זה תבין ממה שהודעתיך מסוד האדם שהוא עשוי בצלם אלקים ובצלם הוי\"ה רק שזה פנימי וזה חיצון ולהיות כי שם אלקים הוא חיצון, לכן כשמתחיל הקטן מתחיל ממטה למעלה, ומתחיל להיות לו תחלה מוחין מצד החיצוניות שהוא אלהים היינו בחי' הקרומות והם תמיד אף בקטנות ואח\"כ עולה למעלה לשם הוי\"ה ויש לו מוחין דהויות ודאלקים ודוגמת מ\"ש בס\"ה בענין ערלה גם בענין הקטן הנמול לח' כי בתחלה מתחיל ממטה למעלה שהוא בשני הערלה שהוא החיצוניות והקליפות ואח\"כ נכנס בקטנות שהוא קדושה מועטת עד שעולה מקדושה לקדושה עד היותו גדול וז\"ס ומעיל קטן תעשה לו אמו וכמ\"ש בענין משה ושמואל. ואמנם לעולם המוחין דז\"א בין בקטנות בין בגדלות כולם באים מלובשים בנה\"י דאמא כנודע רק שכמו שהמוחין דקטנות באים מזווג החיצונים דאו\"א לכן גם הלבוש שלהם שהם הנה\"י דאמא הוא החיצוניות שלהם ולכן דע שג' בחי' יש לכל ספירה כמבואר אצלינו בסוד פנימי ואמצעי וחיצון וכל זה בבחי' או\"פ כי גם כנגדן בסוד אור מקיף יש ג' בחי' אלו ולכן תראה מ\"ש בענין ק\"ש כי יש מוחין דעיבור פנימי עם המקיף שלהם וכן ביניקה יש מוחין פנימים ומקיפים וכן גדלות יש מוחין פנימים ומקיף אמנם מזווג לבושים החיצונים דאו\"א נעשין מוחין לזו\"ן בחי' פנימי ומקיף בהיותו בבטן אמא שהוא נקרא אצלינו עיבור, וכן הלבוש שלהם הם נה\"י דאו\"א החיצוניות גם ביניקה המוחין שלהם מזווג או\"א בבחי' אמצעית שלהם וכן הלבוש שלהם הוא מנה\"י דאו\"א האמצעית וגם בגדלות המוחין הוא מזווג או\"א בבחי' פנימי שלהם וכן הלבושים שלהם מנה\"י דאו\"א הפנימית, ולכן המוחין דעיבור ויניקה הם שמות אלקים כי ב' בחי' אלו הם מן החיצוניות ואמצעים דאו\"א כנ\"ל. אך המוחין דגדלות הם מפנימיות או\"א לכן הם הויות דוגמת מ\"ש בסוד האדם היותו בצלם אלהים ובצלם הוי\"ה רק שזה חיצון וזה פנימי. אמנם יש חילוק א' מעיבור אל יניקה ומוחין, והוא שבעיבור לא יש לקטן ג' מוחין דקטנות רק ב' לבד והם מוח חו\"ב אך מוח הדעת אין לו לכן אין דעת לקטן כי אע\"פ שיש לו חו\"ב אינן מועילין לו כי הלא חו\"ב סתומים הם ולא אתגליין רק ע\"י הדעת והואיל ואין לו דעת לא אתגליין ולכן הקטן נמשל כבהמה ואין זה רק בעיבור אך ביניקה יש לו שבח על עיבור והוא שיש לו ג' מוחין חב\"ד אך לפי שאין לו מוחין רק מבחי' אלהים לכן אין לו דעת שלם כי אין לו מוחין רק מחיצוניות ולא מפנימיות אך עכ\"ז מועיל לו אל השייך לו לכן אחר שהתחיל הקטן לינק יש לו כבר איזה מציאת הדעת והולך וגדל וגם הדעת שלו הולך וגדל כל זמן היניקה אך עדיין אין זה נקרא דעת, אבל אחר היניקה מתחיל הגדלות וגם המוחין דגדלות יש בהם זמנים שונים כמשרז\"ל הפעוטות מקחן מקח וממכרן ממכר במטלטלין וכו' ע\"ש. נמצא כי בעיבור יש לו ב' מוחין והם כפולים ב' דאבא וב' דאמא וביניקה ג' מוחין כפולים ג' דאבא וג' דאמא והגדלות ג\"פ כפולות ג' דאבא וג' דאמא אך של עיבור ויניקה הם סוד אלקים ושל הגדלות הויות הרי בעיבור יש לו ד' שמות אלקים וביניקה ו' שמות אלקים ובגדלות ו' הויות. ונלע\"ד שכמו שבגדלות על האמת הם ד' מוחין וא\"כ הם ח' הויות ד' דאבא וד' דאמא שהם חו\"ב חו\"ג כן ביניקה הם ח' אלקים כי גם הדעת כלול מחו\"ג גם שהוא מקטנות אך כמו שבגדלות נקרא ג' ע\"ש היותן מלובשים בנה\"י שהם ג' כן הוא ביניקה כנלע\"ד ופשוט הוא. אך עכ\"ז עדיין צריכין אנו למודעי לכן עיין במ\"ש בסוד השרשים שלי בסוד האמוראים שהם מקטנות דאלקים ותנאים הם מגדלות דהויות ושם בארנו כי אין בדעת דיניקה רק שם א' דאלקים כי אפי' החסד שלו כיון שהוא שם אלקים נקרא הכל גבורה א\"כ אין שם חו\"ג רק גבורה לבדה והדבר מסופק וצ\"ע:",
  "parentheses": []
}