{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 459,
    "section_hns": "459.1",
    "path_trace": [
      "text#14",
      "#2",
      "32",
      "1",
      "4"
    ],
    "paren_count": 2
  },
  "text_he": "ואמנם ענין יציאת פרצוף של דור המדבר אין כאן מקומו אלא שאנו בארנו ענין כוונת תפילין של יעקב והקשר שלהם ותפלה ש\"י שהיא רחל אשת ישראל וקשר שלה ע\"ש כי שם נתבאר באורך. אך הענין בתכלית הקיצור הוא זה כי הנה אחורי רישא דז\"א יש חד קוצא דשערי ונמשך דרך האחור ומסתיים עד החזה כנגדו מן האחור כנ\"ל ושם הוא מכה בגופא דז\"א עצמו באחוריו מב' הצדדין ונכנס הארה זו בתוכו בכח ההכאה ובוקעת ויוצאת מגופא דז\"א דרך פנים שלו ומשם מכה באחורי רישא דיעקב ונמשכת עד מצחו ופניו ושם נעשין בחי' תפילין ש\"ר של יעקב ומכח ההכאה גדולה חזר האור לאחוריו ומוציא קשר תפלה ש\"ר של יעקב הנ\"ל והוא נקרא בחי' דור המדבר כי כן לאה היא סוד קשר תפילין ש\"ר של תפילין דז\"א ואחר כך עוד חוזר האור לאחור ונכנסת תוך גופא דז\"א ויוצא ממנו דרך האחור ושם יוצא עד מצח הפנים של רחל נוקבא דז\"א ונעשה שם בחי' תפילין ש\"ר רחל הנקרא תפלה ש\"י דז\"א והבן זה כי בערך רחל נקרא תש\"ר ובערך ז\"א נקרא תש\"י כי היא ניתנת בזרוע שמאלי כנזכר אצלינו בביאור כוונת תפילין ש\"י. נמצא כי דור המדבר הזאת היא לאה אשת יעקב בסוד ויעקב איש תם כי כבר בארנו במקום אחר כי לאה נקראת תם לפי שהיא בחי' קשר תפלה ש\"ר דז\"א ולוקחת הארה ד' אלפין מד' אהי\"ה שיש בנצח הוד יסוד דאמא אשר בהם מלובשים מוחין דז\"א מצד אמא כנ\"ל לעשות מוחין שבה וד' אלפין הם גימטריא מד\"ת כנזכר על ומדת ימי מה היא וכאשר תסיר הד' אלפין עצמם הפשוטים ששרשם בז\"א ישארו בה כמנין ת\"ם כן הענין כאן ביעקב לכן נאמר כאן ויעקב איש תם בעלה בת\"ם כנזכר בזוהר שלח לך קס\"ג ובכמה מקומות נמצא כי פרצוף הזה הנקרא דור המדבר אינו נגמר תיקונו עד אחר כמה וכמה בחי' הארות. הארה הא' הוא בתחלה כאשר יצא הארת יסוד דאבא דרך הפנים מחוץ לז\"א להוציא את יעקב ואז קודם שיאיר ליעקב האיר במקום הזה הנקרא דור המדבר כנ\"ל כי תכף ביוצאו משם מאיר סמוך אל ז\"א ואח\"כ מתרחק יותר ומאיר ביעקב עצמו. ואמנם עיקר הארה זו היתה ליעקב כי זה כוונת האור להוציאו לחוץ אלא שדרך העברה בעלמא האיר במקום דור המדבר כנ\"ל. ואח\"כ בעת הכאת קוצא דשערי באחורי גופא נגד החזה באחור ז\"א כדי להוציא תפילין ש\"ר יעקב כנ\"ל גם הארה זו קודם שתגיע אל יעקב פוגע בזה המקום הנקרא דור המדבר וגם זה הארה בעלמא ודרך העברה כי עירה ליעקב וכבר בארנו בענין כוונת תפלה של יעקב כי כשעוברת הכאת קוצא דשערי דז\"א תוך גופא דז\"א עצמו הוא שואב ולוקח עמו מן האורות הפנימים דז\"א והם מנצח הוד יסוד דאבא גם מנה\"י דאמא מן פרקין אמצעים שלהם המלובשים בחג\"ת דז\"א ואז מוציאין הארה זו לחוץ אל יעקב נמצא כי ביעקב יש קצת אורות נה\"י דאמא וזכור זה היטב. ואמנם כשאותה ההכאה של האורות כנ\"ל חוזרין לאחור עד רישא דרחל כנ\"ל אז לוקחת הארה ג\"כ מן המוחין דיעקב ומוליך עמו הארה ממשית אל דור המדבר באחוריו (ואינה נגמרת עד אחר הכאה קוצא דשערי) ואז נגמרת ונעשית קשר של תפילין ואז כתוב עליה ויעקב איש תם כנ\"ל. באופן שאין דור המדבר נגמרת עד אחר הכאת קוצא דשערי דז\"א ואל תתמה איך היא יותר קרובה אל ז\"א ויעקב מרוחק מן ז\"א כי הנה היא עומדת שם באחור יעקב טפלה אליו ולוקח הארותיה מצד אחוריו של יעקב בסוד אור החוזר ועושה אותה בסוד קשר של תפילין כנ\"ל ואין זו מעלה אלא גירעון. ובזה יובן ענין דור המדבר כי הם בני יעקב ואנו רואין כי הם קרובים אל ז\"א יותר מיעקב אביהם. אבל הענין כי ודאי הוא שלא היו דור גדול כדור המדבר אמנם הם טפלים אליו לסבה הנ\"ל כי הם יושבים באחוריו ויונקים מדרך ערפו כנ\"ל ועוד כי מלבד טעם זה הנה יעקב אביהם תחלה ירש מקום שלו החיצון ההוא ואחר כך ע\"י מעשיו נתעלה מדרגה אחר מדרגה עד שנעשה מרכבה לפני ולפנים אל הז\"א עצמו אשר ז\"ס לא יעקב יאמר עוד שמך כי אם ישראל והבן זה. ודע כי כל נשמת אנשי דור המדבר כולם היו באים מזו הנוקבא הנקרא דור המדבר על שמם כנ\"ל והיא אשת יעקב. והענין הזה הוא כי כבר נתבאר אצלינו בענין בחי' שיש בנוקבא דז\"א שהיא רחל אשת ישראל ואמרנו כי אחר שחטא אדה\"ר לא חזרו עוד פב\"פ עד בנין בהמ\"ק של שלמה אבל בזמן דור המדבר היו אב\"א והנה בודאי היא שזווג עליון לא נפסק אפי' בזמן דור המדבר אמנם הענין הוא דע כי ודאי שזו\"ן היו אב\"א בהיותן במדבר ולא היה בהם זווג כנזכר בזוהר פרשה תרומה אמנם הזווג שהיה עשה אז בזמן דור המדבר היה בחי' יעקב ונוקבא הנקרא דור המדבר כנ\"ל וכל הנשמות של דור המדבר כולם היו נמשכות מזוג זה ולכן נקרא על שמם. ומזה תבין מ\"ש בזוהר בהעלותך כי הדור ההוא כולם נכלין במשה כמ\"ש שש מאות אלף רגלי העם אשר אנכי בקרבו. והטעם לפי שכולן יוצאין מהארת יסוד אבא שבתוך ז\"א אשר הוא נקרא בחי' משה כמבואר אצלינו שמשה הוא מיסוד אבא ולהיות שיעקב ונוקבא הנ\"ל שניהם נעשו מהארת יסוד אבא לכן הנשמות הבאות מזווג ההוא כולם נכללין במשה כי ממנו תוצאות כולם. וזה שארז\"ל על פסוק כל אשר עשה אלהים למשה ולישראל עמו שקול משה כנגד כל ישראל כי כולם ניצוצין שלו. גם ז\"ס שנקרא הדור ההוא בדברי הימים ובמלכים דרדע שפירש דור דעה לפי שיצאו מהדעת של הז\"א שבתוך היסוד דאבא שהוא בחי' משה ע\"ה והוא נקרא דעת עליון. והנה בספר הזוהר אמרו כי כל אנשי דור המדבר הם מסטרא דיובלא והנה יובלא היא אמא ולא אבא ואם תדקדק תבין כי דברי הזוהר נכוחים למבין כי לא אמר מיובלא אלא מסטרא דיובלא ר\"ל מהצדדים דיובל כי הנה אין בינה עצמה נקרא יובל אלא היסוד שלה לבד וז\"ס על יובל ישלח שרשיו שהוא הנהר העליון יסוד דאמא ושמו יובל. והנה יסוד אבא מלובש בתוכו ומוקף מבפנים מכל צדדיו הנתון ביסוד אמא גם עניינו הוא כי אחר שנפסק יסוד דאמא בחזה דז\"א שם בקצתו התחתון יוצא ומתגלה יסוד דאבא וז\"ש מסטרא דיובלא ר\"ל מיסוד דאבא היוצא מקצה התחתון של יובלא שהוא יסוד אמא. עוד ביאור אחר והוא כי אף על פי שאמרנו שהם מיסוד אבא בהכרח הוא שבעת שיוצאין אורות אלו מתוך יסוד אבא מתערבין הם עם האורות של החסדים דאמא המגולין העומדין סביבות יסוד דאבא כנודע ואז יוצאין לחוץ מעורבין אלו באלו וגם הם בכלל דור המדבר אבל אינם מכל בחי' אמא רק מצד א' לבד שהוא בחי' פנים כי הנה כשנבקע יסוד אבא להאיר ביעקב הוא יוצא דרך הפנים של ז\"א ואז פוגע בחסדים דאמא אותן שהם בצד הפנים לבד ושם מתערבין קצת נצוצין של החסדים ההם עם האורות היוצאין מיסוד אבא ויוצאין ביחד לחוץ להאיר ביעקב וז\"ס שהם מסטרא דיובלא כי גם בהם יש צד אחד וסטרא חדא מיובלא והוא צד הפנים כנ\"ל ועיין לקמן. גם ביאור אחר והוא כי הנה החסדים המגולין דאמא הם סובבין ומקיפין את יסוד דאבא מהחזה ולמטה ולהיות הארתן מגולה גורמים להרבות אורו ואז נבקע כל היסוד ויוצא האור לחוץ וזה סוד ונפיק מסטרא דיובלא כי מכח היובלא המאירה בהם לכן הם יוצאין לחוץ כנ\"ל. גם נלע\"ד ששמעתי פי' אחר ממורי זלה\"ה והוא כי דור המדבר הזה נקרא לאה אשת יעקב כנ\"ל ואע\"פ שזאת הלאה היא מן יסוד אבא עכ\"ז לפי בחי' לאה היא מסטרא דיובלא לכן אמר בלשון זה. והנה עם זה המאמר יובן הטעם למה נקרא יעקב לשון בקיעה כי יעקב אותיות יבקע. וגם יובן ענין יעקב יעקב פסיק טעמא כנזכר באדרא קל\"ח. גם יובן ענין פסוק ויהי אך יצא יצא יעקב ב' יציאות. והענין כי בחי' יעקב אינו יוצא אלא ע\"י ב' בקיעות א' מסך (נ\"א בקיעת) יסוד אבא עצמו ואח\"כ האורות בוקעים בקיעה שנית והוא כלי הגוף דז\"א עצמו ואלו הם ב\"פ יעקב וגם זהו ענין ב' יציאות הנ\"ל הנזכר בפרשה. גם יש פי' אחר כי הנה בהכרח הוא כאשר נבקע יסוד אבא יוצאין האורות תוך גופא דז\"א מבפנים חוץ ליסוד אבא ואח\"כ כשבוקעים גוף ז\"א עצמו יוצא יעקב ב' מחוץ לז\"א והרי הם ב' יציאות וב' יעקב. והנה כאשר יעקב אבינו התחתון שבזה העולם התחיל לתקן מעשיו ועלה מדרגה אחר מדרגה ותחלה השיג להיות מרכבה לזה יעקב החיצון שהוא קדמאה בערך יעקב אבינו כי הוא היותר תחתון וקרוב אליו ואז לא הוי שלים ואח\"כ עלה ונעשה מרכבה ליעקב פנימי שבתוך ז\"א שהוא בתרא בבחי' ממטה למעלה ואז הוא שלים אבל בערך יציאות שלו למעלה הפנימי הוא קדמאה והחיצון הוא בתראה וגם בזה נתבאר ענין ב\"פ יעקב וב\"פ יציאה. עוד יש פי' ג' כי גם אחר צאתו מחוץ אל הז\"א האורות שלו עושין ב' מסעות הא' הוא בסוד דור המדבר שהוא קדמאה ליציאה לאו שלים ואח\"כ נוסע ועושה יעקב בעלה בתראה האמיתי שהוא שלים וגם בזה יובן ענין ב' יעקב וב' יציאות:",
  "parentheses": [
    {
      "hns": "459.1.1",
      "text": "ואינה נגמרת עד אחר הכאה קוצא דשערי"
    },
    {
      "hns": "459.2.1",
      "text": "נ\"א בקיעת"
    }
  ]
}