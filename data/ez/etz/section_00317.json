{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 317,
    "section_hns": "317.1",
    "path_trace": [
      "text#14",
      "#2",
      "21",
      "2",
      "1"
    ],
    "paren_count": 1
  },
  "text_he": "ואחר שביארנו ענין אמא עצמה נבאר ענין ההפרש שיש בין ז\"א לנוקבא בענין המוחין שלהם כי הנה ע\"ד ששיעור ז\"א הוא מן הת\"ת דאמא עד למטה כן נוקבא דז\"א הוא מן ת\"ת דז\"א ולמטה אלא שיש הפרש א' ביניהן והוא כי הנה הנוקבא דז\"א מקומה הוא בתחלה כאשר נאצלה באחורי ז\"א מהחזה של ז\"א ולמטה כיצד עד החזה הוא שליש עליון של הת\"ת דז\"א וממקום סיום החזה עד סוף הת\"ת דז\"א יש ב\"ש תחתונים אחרים. והנה שיעור כתר של נוקבא דז\"א הוא שיעור מקום ב\"ש התחתונים דת\"ת דז\"א וז\"ס פסוק ושמתי כדכד שמשותיך וגו'. והענין הוא כי הנה נודע כי ה\"ח מתפשטין בז\"א מהחסד שבו עד הוד שבו והנה חסד גימטריא ע\"ב והנה חסד המתפשט בתוך ת\"ת של ז\"א בהיותו מתחלק לג' שלישים יהיה כל שליש ממנו במספר כ\"ד כי ג\"פ כ\"ד גי' ע\"ב והם כמנין חסד הנ\"ל והנה כתר דז\"א הם ג\"פ אור אור אור כמנין כתר אבל נוקבא הכתר שלה הוא ב\"פ אור אור שהם גימטריא בי\"ת כנודע כי הנוקבא נקראת בית ואלו ב\"פ אור שיש בכתר דנוקבא הם בחי' ב\"ש של ת\"ת דז\"א שלקחתם הנקבה לכתר שלה אשר כל א' מהם הוא כ\"ד וז\"ס ותמלא כדה ותעל כ\"ד ה' וז\"ס כ\"ד אותיות שיש בפסוק בשכמל\"ו כנזכר בזוהר וז\"ס כ\"ד ספרי דאורייתא ולכן הנקבה נקראת ד\"ך וענייה לפי שחסר ממנה כ\"ד שהיא שליש הראשון והיא ד\"ך וענייה ממנו. וז\"ס שארז\"ל משחרב בית המקדש אסור לאדם שימלא שחוק פיו בעולם הזה כי בעת שנחרב ב\"ה שהיא הנקבה הנקראת בית לסבת לקיחת הכתר שבה ב\"פ כ\"ד כ\"ד הנ\"ל שהם ב' פעמים אור כמנין בי\"ת ולכן מאז ואילך אסור לשחוק כי שחוק הוא גימטריא ב' פעמים או\"ר או\"ר וכיון שנסתלק או\"ר או\"ר אין שחוק בעולם ולע\"ל כשיבנה בית המקדש נאמר אז ושמתי כ\"ד כ\"ד שמשותיך כי אז יחזור לה ב\"פ כ\"ד כ\"ד הנ\"ל הנקרא שמשותיך על שמאירין כשמש וגם לפי שלוקחתן מגוף הת\"ת דז\"א הנקרא שמש כנודע להיות לה בחי' הכתר שבה ונמצא שהם ב\"ש מן השמש ויהיה כ\"ד כ\"ד שמשותיך כי הז\"א כולו נקרא שמש וגם בחי' הת\"ת שבו נקרא שמש. והענין כי כל חסד נקרא אור בסוד האור דאתברי ביומא קדמאה דמעשה בראשית והנה טעם לקיחתה ב\"ש תחתונים לבד הוא לפי שיסוד של תבונה מתלבש בשליש עליון של ת\"ת דז\"א כנודע שהוא עד מקום החזה ומשם ולמטה האורות של החסדים הם מגולים לכן אין כתר דנוקבא יכול להתחיל אלא בסוף סיום שליש עליון דתפארת כי שם התחילו החסדים להתגלות ומכח האורות המגולים שם אז יוצא שם כתר שלה מבחי' ב\"ש החסד המגולין והמאירין ולכן הם ב' פעמים אור אור וזהו מ\"ש למעלה כי ב' פעמים אור הוא גימטריא שחוק והנה ב' אלפין שבב\"פ אור אאלו הם שרשים שלהם הנשארים בז\"א ושאר האותיות שהם ו\"ר ו\"ר מאירין בנוקבא ואז נעשה בה בחי' בית ולכן משחרב בית המקדש אסור שימלא שחוק פיו בעולם הזה אבל בהיותה לוקחתם נקראת אשת חיל עטרת בעלה כי חי\"ל גימטריא כ\"ד כ\"ד הנ\"ל ולעתיד לבא שתקחם כתיב באלהים נעשה חיל שהיא רחל והוא יבוס צרינו שעי\"כ נבוס צרינו בעת שיבנה בית המקדש וז\"ס ג\"כ וישראל עשה חי\"ל כי ז\"א הנק' ישראל עושה חי\"ל לנוקבא ונותן ב\"ש שלו לכתר שלה ונתבאר לקמן בענין ב' אורות אלו היטב ע\"ש. אבל שורש דרוש זה על מתכונתו ע\"ש גם שם נתבאר כי ז\"א יש לו ג' אורות בכתר שלו ורחל ב' אורות מהם [בכתר שלה] ולאה אור א' מהם בלבד בכתר שלה האמנם מה שאמרנו למעלה שלוקחה לכתר שלה ב\"ש תחתונים של ת\"ת דז\"א אינן אלא מבחי' כלי והגוף בעצמו של הת\"ת דז\"א. אמנם מן המוח המתפשט בתוכו שהוא חסד המתפשט בתוך ת\"ת דז\"א אינה לוקחת ממנו רק חצי שליש אור שלו לבד. אמנם הז\"א אינו כך כי גם הוא לוקח הכתר שלו מן הת\"ת דאמא ג\"כ אבל אינו לוקח רק שליש האחרון לבד מבחי' הגוף ממש שלה כנ\"ל באופן שכתרו קטן מכתר הנוקבא כפי הערך אבל ודאי ששליש ת\"ת דבינה הוא גדול מב\"ש ת\"ת דז\"א שלוקחת הנוקבא אך כוונתינו הוא כי כפי ערך היה ראוי שכמו שהיא לוקח ב\"ש מת\"ת שלו גם הוא יקח כפי זה ב\"ש מת\"ת דבינה והנה אינו כן אלא אינו לוקח רק שליש א' אחרון לבד והנה זהו מבחי' הגוף אבל מבחי' אור שהוא החסד המתפשט בתוכו כנ\"ל הנה לקח כל האור ההוא כולו כמ\"ש בע\"ה כי בחי' נצח הוד יסוד דאמא הם כלים ריקנים (קטנים) בלתי אור ואור שבתוכן הוא נשמות המוחין והאורות של ז\"א עצמן אבל הכתר של זעיר אנפין הגוף והאור של התפארת עצמו דבינה ממש הוא כתר של ז\"א כמו שאכתוב לקמן בע\"ה. והנה יש שינוי והפרש זה בין ז\"א לנוקבא כי הכתר של ז\"א גופו קטן ואורו גדול מאוד וכתר נוקבא הוא להיפך כי הכתר שלה גופו גדול ואורו קטן מאוד. ועוד יש שינוי והפרש ב' בין שניהן והוא כי כתר הנוקבא אינה לוקחת מן הז\"א רק הארה בעלמא שיוצאת מאירה מגוף הז\"א אבל הז\"א לוקח עצמות וממשות האורות של אמא ממש שנכנסה בתוכו בסוד כתר כנ\"ל. ועוד יש הפרש ושינוי ג' והוא נמשך מן השינוי הנ\"ל כמ\"ש והענין הוא בענין המוח הג' הנקרא דעת כי הנה נתבאר אצלינו כי בזכר יש ג' מוחין חב\"ד ופרטן ד' לפי שדעת כלול מב' בחי' שהם חו\"ג אבל דעת הנוקבא הוא ק\"ל ואין בו רק גבורות לבד. ודע הקדמה אחרת והוא כי הנה אלו המוחין הנמשכין אל הז\"א ולנוקבא הם בחי' טיפות הנמשכין מן או\"א ממוחותיהם בעת זווגם כנודע. ואמנם ב' טיפות הנקרא חו\"ב הם נמשכין ממוחין עצמן דאו\"א מחו\"ב של כל אחד מהם אבל טפת הדעת הכלולה מחו\"ג אינה נמשכת מהדעת עצמו דאו\"א אלא מהחו\"ג המתפשטין בו' קצוות דגופא דאו\"א. והנה כפי זה [מן הראוי היה] כאשר אלו המוחין מתפשטין בז\"א יהיו עד\"ז שחו\"ב יהיה למעלה בראשו אבל החו\"ג יתפשטו בגופא בו' קצוות אבל לא יהיו בראשו בחי' מוח ג' הנקרא דעת הכולל חו\"ג כיון שתחלת המשכתן אינם רק מן התפשטות ו' קצוות דאו\"א כנ\"ל. ואמנם הענין לא כך היה אלא שיש אל הז\"א ג' מוחין בראשו ממש ואפי' בחי' הדעת הכלול מחו\"ג הוא למעלה בראשו ובבחי' מוח ממש מלבד התפשטות ה\"ח וה\"ג אשר בו' קצוותיו כנודע אבל בנוקבא דז\"א לא כך הוא אלא שבראשה לא יש רק בחי' ב' מוחין לבד שהם חו\"ב שלה כנזכר באדר\"ז רצ\"ב ונהירו דב' מוחין גליפא בה וגם ז\"ס דעתן של נשים קלה ואח\"כ יש לה בחי' התפשטות גבורות לבד ולא חסדים ואף התפשטות זה אינו אלא בגופה למטה ומקום חצי הדעת שלה שהם הגבורות בלבד הם יושבים באמצע ב' הכתפות שלה בשליש העליון של ת\"ת שבה ושם היא בחי' הדעת שבה אשר ז\"ס קשר של תפילין ש\"י כמבואר אצלינו במקומו. באופן כי זה שינוי הג' נחלק וכולל ב' שינוים הא' שהזכר יש בו דעת מהחו\"ג והנקבה אין לה דעת רק מהגבורות והב' שדעת הז\"א הוא בראשו בבחי' מוח ממש ודעת הנקבה הוא בשליש העליון של ת\"ת ושם מקובצים בדעת ההוא הגבורות שלה זולת התפשטות הגבורות המתפשטים בגופא דו\"ק כנודע. והנה סיבת היות דעת הנקבה ניתן למטה בגופא מבואר הוא כיון שלא נמשך מדעת או\"א העליון שבראשה אבל צריך לידע סבה למה הדעת של ז\"א נתנין למעלה בסוד מוח בראשו ממש כיון שלא נמשך ממוח הדעת דאו\"א כנ\"ל. והטעם תלוי בשינוי הראשון הנ\"ל והוא כי ז\"א אשר הכתר שלו יש לו אור גדול מאוד וגופו קטן יש בו הארה גדולה ויש בו כח להמשיך ולהעלות את החסד וגבורה שהוא דעת דז\"א ולהעלות דרך קו האמצעי עד ראשו ממש תחת כתר כנודע כי שניהם הם קו האמצעי ואז יהיה הז\"א דומה לאבא ואימא שיש להם מוח הדעת שלהם בראשם אבל נוקבא דזעיר אנפין שגוף כתר שלה גדול ואורו קטן מאד אין בו כח להעלותו ונשאר למטה בגוף כי שם מקומן הראוי להם כי משם חוצב מאו\"א כנ\"ל:",
  "parentheses": [
    {
      "hns": "317.1.1",
      "text": "קטנים"
    }
  ]
}