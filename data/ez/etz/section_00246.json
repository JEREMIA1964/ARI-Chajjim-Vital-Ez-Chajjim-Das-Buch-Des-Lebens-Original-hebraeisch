{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 246,
    "section_hns": "246.1",
    "path_trace": [
      "text#14",
      "#2",
      "15",
      "3",
      "1"
    ],
    "paren_count": 2
  },
  "text_he": "ונבאר עתה מצות שלוח הקן כי יקרא קן צפור וגו' הנה כאשר הזווג דאו\"א הוא בבחינת רביצת על האפרוחים כנ\"ל וזה מורה על חולשת הבנים זו\"נ שהם חלשים בבחי' ו\"ק הנקרא אפרוחים והם קטנים וצריכין עדיין לאמא וצריכה אמא לרבוץ עליהם לשומרם מן החיצונים ואז גם אבא יורד עמה ומרכין ראשו למטה כמבואר לעיל שאין זה הזווג העקרי של או\"א אלא זווג המקרה כאשר הבנים בסוד יניקה צריכין לאמא לכן ארז\"ל כי יקרא קן צפור פרט למזומן גם אמרו שיהיו צריכין לאמם ואמרו ק\"ן צפו\"ר הענין הוא כמש\"ל כאשר הזווג הוא למעלה שוין בקומתן אז יש להם ש\"ע נהורין כמנין צפור כנ\"ל וכשהוא זה הזווג של מקרה שהוא התחתון אז אין לאמא רק ק\"ן נהורין מכל הצפו\"ר שהם הש\"ע נהורין הנ\"ל וביאור כל זה נתבאר לעיל בענין הש\"ע נהורין דא\"א ע\"ש. אך הענין בקיצור כי כבר ביארנו לעיל כי הש\"ע נהורין הם ט\"ס כל אחד כלול ממ\"א שערים וא\"כ כאשר הזווג דאו\"א עלאין בהיותן פב\"פ שוין בקומתן ואז מסתכלין במצח דא\"א אשר שם בחי' היסוד דעתיק מלובש תוך הדעת דעתיק והדעת תוך המצח דא\"א אשר כל זה הוא בחי' זווג ומשם נמשך זווג הגרון והחיך שהם אחע\"ה ב\"פ מ\"ב לאו\"א ושם מלבישין הכתרים שלהם את הגרון דא\"א ומשם נמשך הזווג העליון דאו\"א ואז קומה דאמא שיעורה ט\"ס כל א' כלולה ממ\"א הרי ש\"ע רבוא אבל בהיות אמא מסתכלת בפנים דא\"א ואז האמא היא קצרת הקומה מהחזה דאבא ולמטה לבד עד סוף נה\"י שלו הם ג' ספי' כל א' כלולה ממ\"א הם קכ\"ג וב' שלישי ת\"ת הם כ\"ז ועם קכ\"ג הרי ק\"ן רבוא לבד וז\"ס ק\"ן צפור שבזווג של מקרה הזה אין לה רק ק\"ן רבוא נהורין מן הש\"ע שהם בגימטריא צפו\"ר עם בחי' אנפין עצמן שהם ו' דצפור כנ\"ל וכל זה הוא באמא לפי שיורדת למטה משא\"כ באבא. ומה שקרא לזווג זה קן צפור לשון ק\"ן ר\"ל כי עתה בזווג זה נקרא מקננא על בנין כי הבן שהוא ז\"א נקרא צפור והיא מקננת עליו ונעשית קן צפור ולזה לא אמרו בתיקונים דאמא יתבא על בנין רק מקננת על בנין כי לשון קינון מורה על הזווג שמזדווגת אז עם אבא בהיותה היא אם על הבנים שהוא הזווג הזה הב' הנ\"ל הנקרא מקרה לפרקים. ואמרו לפניך יתב' במ\"ש כי יש חילוק כשאומר מלפניך או לפניך כי בינה נקרא מלפני ה' שהוא יותר פנימי מן הוי\"ה אבל המלכות נקרא לפני ה' שהוא לפניו של הת\"ת ולזה אמר לפניך כי עתה בזווג זה האמא יורדת למטה ומתלבשת בז\"א ונקרא לפניך ולא מלפניך. ואמרו בדרך רמז אל הנ\"ל כי ב' מיני יחודים הם של הוי\"ה אלקי\"ם הא' הוא כי ענין זווג או\"א לעולם הוא כדי לתת מוחין אל הבנים ובעת נתינת המוחין נקרא זו\"ן הוי\"ה אלקים אלא שכאשר זווגם אב\"א אז ז\"א לבדו נקרא הוי\"ה אלהי\"ם לפי שמתחלה ניתנין אלו המוחין לו ואחר כך נמשכין אליה אך כשהם פב\"פ אז נמשכין לשניהם ביחד וז\"ס יחוד הוי\"ה אלקים בכ\"מ. ויחוד הב' של הוי\"ה אלקים הוא ג\"כ כמ\"ש לעיל כי בזה הזווג הב' התחתון דאו\"א יש ב' מציאות או כשיורדת בז\"א שאז נכנסת בתוכו כמ\"ש ונה\"י שלה נעשין מוחין אליו או כשיורדת במלכות שאז אינה נכנסת בתוכה אלא נשארת למעלה בסוד או\"מ כמבואר אצלינו כי כשיורדת (נ\"א כמו שיורדת) בינה במלכות בסוד תפלה ש\"י נשארת (נ\"א ע\"י שנשארת) בסוף מקיף והנה\"י דעצמות ז\"א הם נכנסין בתוכה ובפנימותה להעשות לה מוחין של פנימותה. והנה כאשר נכנסת בז\"א אז הז\"א לבדו נקרא הוי\"ה אלהים כי הוא לוקח הכל ואח\"כ הוא נותן לה המוחין שלה וכשיורדת על המלכות ולא בתוכם ממש אז שניהן ביחד זו\"ן נקרא ה' אלהים והרי ב' מיני יחודים הם של היו\"ה אלהים הנמצא בזווג זה הב' של מקרה וכנגדן אמר בדרך שהוא גימטריא ב\"פ הוי\"ה אלהים הנ\"ל. וביאר ב' מיני הירידות האלו של הבינה וכנגד הא' אמר בכל עץ כי הז\"א נקרא עץ וכשיורדת נכנסת לתוכו וזהו בכל עץ וכנגד ירידתה בנוקבא הנקרא ארץ אמר או על הארץ ולא אמר בארץ לטעם הנ\"ל כי אז נשארת עליה בסוד או\"מ ואינה נכנסת בתוכה ממש כמו בז\"א. ואמרו בכל עץ ולא בעץ הוא כי הנה ברדתה על המלכות אז המלכות יש לה מ\"נ אבל כשיורדת בז\"א אז כדי שתזדווג עם אבא זה הזווג הב' צריך שהיסוד דז\"א הנקרא כל תעלה בה בסוד מ\"ן כדי שתוכל להזדווג עם אבא בעלה ומה שהיה נקרא כל יהיה עתה בבחי' בכל שהוא גימטריא ב\"ן דההי\"ן שהיא מ\"ן כנודע. ואמרו אפרוחים או ביצים הוא לרמוז אל הנ\"ל כי ענין הזווג דאו\"א זווג עליון בהיותן שוין בקומתן למעלה אז הוא לתת מוחין דגדלות אל זו\"ן דאצילות וע\"י הארה זו ניתנין גם מוחין דגדלות אל אבא דבריאה שאין לו רק ו\"ק כנודע במקומו ועתה יהיה לו ג\"כ מוחין אבל כשהזווג הוא התחתון בבחי' רביצה שאין שוין בקומתן אז הוא לתת מוחין דיניקה לבד אל זו\"ן דאצילות ואז יש בו ב' בחי' או ברדתה בז\"א או ברדתה בנוקבא וכנגד הירידה בז\"א אמר אפרוחים כי אז הז\"א בסוד אפרוחים שהוא בבחינת ששה קצוות בלתי מוחין דגדלות אבל אית ליה גדפין וכשיורדת במלכות אז הוא בסוד ביצים שהם ו\"ק לבד בלתי גדפין אמנם בב' בחי' אלו לעולם אין בהם רק ו\"ק לבד וכנגד שנים אלו אמר אפרוחים או ביצים אפרוחים כנגד בכל עץ או ביצים כנגד על הארץ. ואמר לא תקח האם על הבנים ר\"ל כי זווג זה התחתון דאו\"א הוא בהיות זו\"ן קטנים צריכין לאמם בהארה מועטת דיניקה וצריך שלא תמשיך בחי' הזווג זה התחתון שהוא בהיות האם בבחי' רובצת על האפרוחים להניקם בזמן יניקה אמנם תעשה באופן שתשלח האם והם או\"א שנרמזין בב' תיבות שלח תשלח ובב' תיבות את האם הנזכר בהקדמת תקונים תרין שלוחין תעשה באופן שיעלו מעל הבנים ויוגדלו ולא יהיו צריכין לאמם להניק אותן ויעלו למעלה ויזדווגו בבחי' זווג עליון בהיותן שניהן שוין בקומתן ועי\"ז תגרום שני תועליות גדולות א' הוא שע\"י זווג עליון ימשכו מוחין דגדלות בזו\"ן דאצילות כי כל לשון טוב הוא מוחין כמבואר אצלינו בברכת אבות בענין גומל חסדים טובים וזהו למען ייטב לך תועלת ב' הוא והארכת ימים שימשכו ג\"כ מוחין דגדלות באבא דבריאה שלא היו בו רק ו\"ק ו' ימים ועי\"ז יתארכו ויהיו לו מוחין משא\"כ בזווג של כי יקרא שהוא התחתון שאין בו שום תועלת מאלו השנים:",
  "parentheses": [
    {
      "hns": "246.1.1",
      "text": "נ\"א כמו שיורדת"
    },
    {
      "hns": "246.2.1",
      "text": "נ\"א ע\"י שנשארת"
    }
  ]
}