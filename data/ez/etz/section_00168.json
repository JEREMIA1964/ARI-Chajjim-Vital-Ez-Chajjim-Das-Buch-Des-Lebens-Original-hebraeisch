{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 168,
    "section_hns": "168.1",
    "path_trace": [
      "text#14",
      "#2",
      "11",
      "6",
      "1"
    ],
    "paren_count": 3
  },
  "text_he": "ועתה צריך לתת טעם אל כל הנ\"ל מה נשתנו נקודות זו\"ן מנקודות הג\"ר דע כי כל העולם כולו מתנהג ע\"י זו\"ן וכמו שהם נקראו בנים של או\"א גם אנחנו נקראים בנים של זו\"ן בסוד בנים אתם לה' וגו' וגם כי הכתוב אומר כי אמרתי עולם חסד יבנה ר\"ל שהעולם מבחינת החסד ואילך שהם ז\"ת שהם כללות זו\"ן וז\"ס ז' ימי בראשית כנודע ולכן כל הפגם שגורמים התחתונים ע\"י מעשיהם הרעים אינו מגיע בג\"ר שהם א\"א ואו\"א רק בז\"ת שהם זו\"ן. והנה גם בזו\"ן עצמן יש שינוי ביניהן כי פשוט הוא שאין הפגם הנוגע בנוקבא שוה אל הפגם הנוגע עד ז\"א ממש שהוא גדול ומעולה ממנה והחילוק שיש בזה הוא כי (ע\"י) הפגם המגיע עד נוקבא לבד אפשר שיהיה כח בפגם ההוא אם יהיה החטא גדול באופן שיגרום שיסתלקו ממנו הט' חלקים כולם ולא ישאיר בה רק חלק עשירית שהוא כתר שבה אבל בז\"א אין כח בפגם מעשה התחתונים שיסתלקו ממנו הו\"ק רק הג\"ר לבד. וצריך לתת טעם לזה ובכלל הדבר נבאר מ\"ש לעיל כי ביציאת נקודת ז\"א יצאו ו' חלקי תחתונים ולא ג' ראשונות ובנקודות הנוקבא יצאה נקודה העליונה כתר שבה בלבד וט' חלקי התחתונים לא יצאו אמנם ב' הטעמים לב' השאלות האלו הם נתלין זה בזה והענין תלוי כמ\"ש בפרקי אבות בעשרה מאמרות נברא העולם וכך פי' הדבר שבחי' הו\"א שהוא עולם מתחיל מהחסד ולמטה והוא נקרא עולם בסוד אמרתי עולם חסד יבנה מחסד ואילך יבנה כנ\"ל ובחי' זו הנקרא ז\"א היה המאציל העליון יכול לבוראו מחובר יחד כל הי\"ס שבו ולא להיותן י' מאמרות נפרדות זו מזו ולא היה בדרך ג\"ר שהם א\"א ואו\"א שכל י' חלקיהם יצאו מחוברים יחד כנ\"ל ונתן לזה טעם ואמר להפרע מן הרשעים כו' פי' כדי להיות בעה\"ז שכר ועונש לצדיקים ולרשעים ולכן היה הדבר הזה שיהיה זו\"ן מחולקים לי' חלקים שהם עשרה מאמרות ולא יצאו כלולים יחד ע\"ד ג' נקודות הראשונים. והטעם הוא לפי שכפי גודל שיעור הפגם שיפגמו הרשעים כך יגרעו במאמרות האלו ויפרע אז מהם כפי הערך ההוא וכן להיפך זה אצל הצדיקים. והנה הפגם המגיע אל נוקבא דז\"א יש בחי' פגם שיגרום שיסתלק ממנה חלק א' ויש שיגרום לסלק ב' חלקים ועד\"ז עד שאפשר שיהיה בחי' פגם שיגרום שיסתלקו ממנה הט' חלקים תחתונים ולא ישארו בה רק חלק א' העשירי העליון בלבד שהיא הכתר שבה אשר ז\"ס מה שנאמר אל הירח לכי מעטי את עצמך והבן זה. ואמנם אם מה שהיה נשאר קיים ממנה לא היה חלק העליון מכולם אלא האחרון שבכולם ע\"ד הז\"א שנשארים התחתונים ומסתלקים העליונים הנה אז לא היה כח כלל בחלק ההוא ואז אפילו אותו החלק היתה מתבטל להיות תחתון שלה והיה נחרב ומתבטל העולם ולכך הוצרך שחלק הנשאר יהיה העליון שבה שהוא הכתר שבה מחמת היותה כולה נתונה תוך הקליפה כמבואר בסוד רגליה יורדות מות והנה (נ\"א והוא) החלק הזה הנשאר הוא בעצמו בחי' החלק שיצא מתחלה קודם התיקון כנ\"ל כי אז לא יצא מכל חלקי נקודת נוקבא דז\"א רק חלק עשירית ממנה והוא עליון שבה. וטעם הדבר כי כל דבר שבא בתחילה בבחי' שורש ועיקר אינו מסתלק אח\"כ בעת הפגם אמנם מה שבא לה בסוד תוספת בעת התיקון שהם ט' חלקים האחרים אלו הם מסתלקים בעת הפגם משא\"כ אם באו מתחלה קודם התיקון בסוד שורש ועיקר שאז אם יפגמו התחתונים לא יוכלו להסתלק. וא\"ת ויותר טוב הי' שלא יסתלקו לזה ביאר הטעם ואמר להפרע מן הרשעים כו' ויהיה שכר ועונש (ודין ורחמים) ודין ודיין ובהסתלק יפרע מן הרשעים על שגרמו הסתלקות לבחי' היותן י' מאמרות נפרדות כי אם יצאו מחוברים כא' לא יהיו מסתלקים וזה שאמר שמאבדין את העולם שנברא בעשרה מאמרות פי' ואלו נברא במאמר א' כלול מכולם לא היה כך וכן עד\"ז לתת שכר טוב לצדיקי' שמחזירין אותן אחר הסתלקותן משא\"כ אם לא היו מסתלקין מעליהן ע\"י הפגם לא הי' שכר לצדיקים המחזירין אותן והבן זה:",
  "parentheses": [
    {
      "hns": "168.1.1",
      "text": "ע\"י"
    },
    {
      "hns": "168.2.1",
      "text": "נ\"א והוא"
    },
    {
      "hns": "168.3.1",
      "text": "ודין ורחמים"
    }
  ]
}