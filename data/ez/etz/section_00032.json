{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 32,
    "section_hns": "32.1",
    "path_trace": [
      "text#14",
      "#2",
      "2",
      "1",
      "2"
    ],
    "paren_count": 0
  },
  "text_he": "השתלשלות הי\"ס דרך עיגולים עניינם הוא שכבר נודע שהחלק התחתון שבחמש מדריגות הנשמה שהיא הנפש כנודע ממנה נתפשטו הי\"ס דעיגולים בראשונה דרך הקו והצנור מפאת הא\"ס כדמיון אדם תחתון החומרי שבתחלה יש לו בחי' נפש ואח\"כ זוכה וקונה בחי' רוח אח\"כ מדריגת נשמה וכו' והסדר הזה היה למעלה ג\"כ כי בראשונה נאצלו י\"ס דעיגולים בבחי' כלים ובבחי' עצמות ורוחניות שבתוכם מבחי' מדריגות נפש לבד ואח\"כ חזרו ונאצלו בחי' הי\"ס דרך קו היושר כמראה אדם כנ\"ל וגם הם כוללים ב' בחינות כלים ועצמות הרוחניות שבתוכם בבחי' מדרגה יותר עליונה הוא הנקרא מדרגת רוח שהוא למעלה ממדרגת הנפש ונמצא שבחי' י\"ס דעיגולים הם מדרגת נפש עם הכלים המיוחסי' להם ובחי' י\"ס דיושר כמראה אדם שנאצלו אח\"כ הוא מדרגת הרוח עם הכלים המיוחסים להם. והנה בחי' הכלים הנ\"ל כבר נוגע שאבר הכבד הוא משכן הנפש והלב משכן הרוח והמוח משכן הנשמה ואין כאן מקום ביאור פרטים אלו:",
  "parentheses": []
}