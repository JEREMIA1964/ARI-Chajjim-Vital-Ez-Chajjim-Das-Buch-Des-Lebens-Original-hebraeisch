{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 398,
    "section_hns": "398.1",
    "path_trace": [
      "text#14",
      "#2",
      "25",
      "7",
      "1"
    ],
    "paren_count": 0
  },
  "text_he": "מצאתי אופן אחר בענין צלם דז\"א וזהו עניינו כי הנה ב' בחי' יש באמא עלאה והם בינה ותבונה וגם זו התבונה נחלקת לב' והשנייה שלה היא הנעשית צלם בז\"א אך ב' חצאי התבונה הנ\"ל שניהן פרצוף א' לבד ולא כמו התבונה ובינה עליונה שהם ב' פרצופים ולפעמים גם הם נכללין יחד אלא שהוא בב' בחי' כי לפעמים התבונה עולה עד לבינה ונכללת שם עמה ולפעמים בינה יורדת עד מקום התבונה ונכללת עמה ועיבור זה הב' דמוחין דז\"א היה בבחי' זו הב' כי ירדה בינה למקום תבונה ונכללת עמה ושם היה הזווג עם החכמה ואח\"כ ילדה תבונה את צלם המוחין האלו במקומה למטה והיו שם המוחין מגולין ונקרא שם צלם או\"מ קודם שיתלבשו בחצי עליון תבונה עצמה שהיא תבונה תחתונה כנ\"ל. והנה עתה נה\"י דתבונה הם על ראש ז\"א בחי' מ' דצלם. בחי' ב' ל' דצלם והוא כי נכנסים נה\"י דתבונה עליונה הנקרא תבונה תחתונה ונכנסים בראש ז\"א שהיה לו בהיותו קטן ועתה אותו ראש הוא נעשה בחי' קרומין המוחין ובתוך הקרומות האלו נכנסים נה\"י דתבונה ובתוך הנה\"י נכנסים מוחין דגדלות באופן כי עדיין לא נתלבשו נה\"י דתבונה עתה רק תוך הקרומין שהם המוחין הראשונים. בחי' ג' צ' דצלם והוא כי עתה נגדלו ו\"ק דז\"א עצמו והפרקים העליונים דחג\"ת שלו נעשה גולגלתא ממש אליו כנזכר בדרוש העבר וזו גלגלתא נעשית ונגדלת והלבישה הקרומים הראשונים אשר בתוכם נה\"י דתבונה ובתוכן המוחין וזהו צ' דצלם כי עדיין לא היה רק קרומות ולא גלגלתא מחוץ לקרומות לכן עתה בבחי' זו הג' שהיא צד דצלם שנעשית גולגלתא ממש מבחוץ לקרומות היא מה שכתב שנכנסה ממש תבונה תוך ז\"א משא\"כ בבחי' ב' ל' דצלם והטעם כי אז עדיין לא נתלבשה הבינה רק תוך הקרומות אשר היו תחלה ראש ומוחין דיניקה שהיו לו מצד חצי ת\"ת דא\"א כנ\"ל בדרושים. ונבאר עתה כי אחר הי\"ג שנים ויום א' שכבר נכנסו בו צ' דצלם שהם המוחין דאמא ועדיין חסרים צלם אבא. ולכן נבאר תחלה עניינם מה הם הנה ענין הצלמים האלו שהם המוחין שלו נעשין מזווג או\"א כי אבא מזריע לובן ואמא אודם ואז הב' טפות ההם דאו\"א מצטיירין ביסוד אמא ונעשו פרצוף א' שלם בי\"ס רק שהוא רוחני דק מאד יותר מן הז\"א ונקרא נשמת הז\"א כי כמו שנפש רוחניות של אדם התחתון אינה נכנסת באדם עד י\"ג שנים ויום א' כן אלו המוחין אינן נכנסים בז\"א עד י\"ג שנים. וטעם התלבשות המוחין דז\"א בנה\"י דתבונה הוא כי יען אלו המוחין הם אורות גדולים כי הם טיפות שממשיכין או\"א בזווגם ממה שלמעלה מהם שהוא א\"א וא\"א גם הוא ממשיך מעתיק וכן עד יותר למעלה מדריגה לפנים ממדרגה ואין כח בז\"א לקבלם כי אם אחר התלבשם בנה\"י דתבונה כנ\"ל ואחר עשות ג' בחי' הנקרא צלם והלואי אח\"כ שיוכל לקבלם באופן כי לב' סבות נעשה ג' בחי' צלם א' לפי שכל דבר שהקדושה עושה רושם ומניח רשימו במקום שעובר כנ\"ל. הב' כי הלואי שיוכל ז\"א לקבל אורות האלו אחר ג' המעטות הנ\"ל שהם ג' אותיות דצלם כנ\"ל ובודאי שאין מעלת האחרון שהוא צ' כמעלת ל' ומעלת ל' כמעלת ם' העליונה מכולם וז\"א לא יוכל לקבל כי אם הארה מועטת נקרא צ' דצלם וזכור זה ואל תשכח הקדמת ג' בחי' נה\"י דתבונה חיצון אמצעי ופנימי. ונחזור לענין ראשון כי להיות מוחין אלו מטיפת זווג או\"א כנ\"ל שהם לובן ואודם מוכרח שיעשו ב' מיני מוחין א' מצד אבא וא' מצד אמא וכל אחד משניהן כלול מג' מוחין שהם חב\"ד וכשהוצרכו לכנוס ברישא דז\"א בגדלות אז נכנסין מוחין דמצד אבא ויתלבשו תוך נה\"י שלו ויתגלו בחי' צלם אחד בכל ג' פרטיו כנ\"ל בדרושים:",
  "parentheses": []
}