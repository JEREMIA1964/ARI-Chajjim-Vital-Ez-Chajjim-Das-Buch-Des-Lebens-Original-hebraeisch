{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 60,
    "section_hns": "60.1",
    "path_trace": [
      "text#14",
      "#2",
      "5",
      "1",
      "2"
    ],
    "paren_count": 1
  },
  "text_he": "ונבאר עתה עניינם דע כי אין מציאות ציור קומת אדם בעולם שלא היה בו כללות ד' בחי' אשר כוללים כל האצילות וכל העולמות כולם ואלו הם ע\"ב כזה יו\"ד ה\"י וי\"ו ה\"י. ס\"ג יו\"ד ה\"י וא\"ו ה\"י. מ\"ה יו\"ד ה\"א וא\"ו ה\"א. ב\"ן יו\"ד ה\"ה ו\"ו ה\"ה. והנה אלו הד' הויו\"ת הנחלקים לד' מלואין האלו הם ד' בחי' אלו הטעמים שם ע\"ב. הנקודות שם ס\"ג. התגין שם מ\"ה. האותיות שם ב\"ן. וכל אחד מאלו הד' הויו\"ת כלול מכולם ויש בכל הוי\"ה מהם בחי' טנת\"א. והנה בחינת קרקפתא של זה הא\"ק שהוא ראש עד בחי' מקום האזנים שלו נקרא בחי' שם ע\"ב והוא סוד הטעמים שבו כנ\"ל עם היות שגם בבחי' זו לבדה כלולה טנת\"א אלא שאין לנו רשות לדבר בזה. והנה אע\"פ שאנו מכנים וקוראים כאן כנויים אלו כגון אדם ראש אזנים וכיוצא אינו רק לשכך האזן לשיובנו הדברים לכן אנו מכנים כנויים אלו במקום גבוה כזה אמנם עיקר כנויים אלו הם מעולם האצילות ולמטה שהוא מן א\"א דאצילות ולמטה כי משם ואילך יש בחי' פרצוף אבל מא\"א ולמעלה אין שם בחי' פרצוף כלל רק לשכך האזן אנו מכנים כנויים אלו. והנה מבחי' האזנים ולמטה נתחיל לבאר בקיצור נמרץ דע כי מהאזנים ולמטה מתחיל שם ס\"ג שבו וכבר נתבאר כי גם הוא כלול מטנת\"א ונודע כי לעולם הטעמים והנקודות נחלקים לג' חלקים כי יש בחי' טעמים ונקודות למעלה ע\"ג האותיות וכן יש למטה מן האותיות וכן יש באמצעית האות והנה או\"פ שבזה הא\"ק יצא לחוץ דרך הנקבים הנ\"ל והנה ההבל היוצא מן הראש יוצאים דרך נקבי שערות וכבר אמרנו לעיל שאין אנו רשאין לדבר ולהתעסק בו ולכן נתחיל לדבר מן הבל היוצא מבחי' האזנים ולמטה (ההבל היוצא מהם) שהוא בחי' ס\"ג. ונאמר כי הנה דרך נקבי אזנים שבו יוצא אור מפנימיות הא\"ק הזה ופשוט הוא שבצאתו לחוץ מתעבה קצת נמצא כי אור שנשאר בפנימיות א\"ק גדול מזה האור היוצא לחוץ ממנו אבל ודאי שזה האור היוצא הוא יותר גדול מבחי' כלים והגוף של א\"ק הזה וזה פשוט. והנה כאשר יצא האור דרך נקבי האזנים ימנית ושמאלית נתפשטו האורות האלו מבחוץ ממקום האזנים עד מקום שבולת הזקן ונמשך בהתפשטותו מנגד התפשטות שער הזקן הצומח בלחיים בצדדי הפנים וכנגדו נתפשט ונמשך אור הזה עד שמגיע למטה בשבולת הזקן ושם מתחברים האורו' היוצאים מב' נקבי האזנים אמנם לא נתחברו בחבור גמור אבל נשאר ביניהם חלל מעט. ודע כי האור הזה אינו דבוק ונוגע בפנים עצמם אבל חופף וסוכך עליהם ולא נתפשט האור הזה לא לאחורי הפנים ולא בכל הפנים רק בצדדי הפנים לבד כנ\"ל. ובזה תבין הקדמה א' והוא כי בבחי' הראש אין אנו מזכירין לעולם בחי' אחור ובחי' פנים לפי שבמקום שאין שם נקבים וחלונות אז יוצא האור שוה מכל צדדיו ומאיר בשוה. אמנם כשמתחיל בחי' הנקבים כגון מהאזנים ולמטה אז יש בחי' פנים ואחור כי המצח נקרא פנים והעורף נקרא אחור לפי שכל הנקבי' הם ממשיכי' האור לחוץ דרך הפנים ומה שאין בו נקבים יקרא אחור אבל עכ\"ז מן הארת האור הזה מתפשט ומאיר בכל סביבות א\"ק הזה אבל עיקר האור אינו רק מה שכנגד האזן כנגד דרך הפנים עד שבולת הזקן. והנה בזה האור יש בחי' י\"ס שלימות באופן זה. כי מאזן ימין נמשכת י\"ס מבחי' או\"מ ומאזן שמאל י\"ס מבחי' או\"פ וב' בחינות אלו הם י\"ס שלימות. והנה אזן גימטריא נ\"ח שהוא שם ס\"ג חסר ה' אחרונה כי מכאן מתחיל השם ס\"ג כנ\"ל וענין זה יתבאר בע\"ה. והנה האורות אלו הם בחי' טעמים של שם ס\"ג עליונים אשר הם למעלה על האותיות כנ\"ל. והנה עדיין באלו האורות לא נתגלה בהם בחי' כלי כלל וכלל. גם דע כי י\"ס אלו יצאו מקושרים בתכלית התקשרות ולא ניכר מהן רק שכולן בחי' ה' אחת כי אות ה' כשתחבר עם אזן גימטריא ס\"ג ומציאת ה' זו היא בחי' הי\"ס שנכללין בה' ושרשם המה ה' פרצופים א\"א או\"א זו\"ן ועדיין לא ניכר בהם בחי' י' רק היותם בחי' ה' פרצופים האלו לבד ואפילו אלו הה' לא היו ניכרות ונפרדות זו מזו אלא כולם היו קשורים באות שהיא ה' כי צורת ה' זו היא צורת ד\"ו גימטריא י' להורות על היותם י\"ס כלולים בה' הנ\"ל ועדיין כולם נקרא אות ה' לבד ואלו הי\"ס באו מרוחקים או\"פ מן או\"מ שלו הרחק גדול והטעם לפי שאם היו קרובים יותר לא היו יכולים לקבל האור כלל ולהיות כי בא או\"פ ואו\"מ מרוחק זה מזה לכן לא היה בהם מציאת כלי כלל כמ\"ש למטה בבחינת הפה:",
  "parentheses": [
    {
      "hns": "60.1.1",
      "text": "ההבל היוצא מהם"
    }
  ]
}