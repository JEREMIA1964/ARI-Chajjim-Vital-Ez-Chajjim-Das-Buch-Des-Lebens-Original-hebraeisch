{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 316,
    "section_hns": "316.1",
    "path_trace": [
      "text#14",
      "#2",
      "21",
      "1",
      "2"
    ],
    "paren_count": 1
  },
  "text_he": "ונבאר עתה ענין התלבשות המוחין דז\"א בתוך הכלים נה\"י דאמא שנשארו ריקנים בעת הלידה כנ\"ל כדי שאח\"כ יהיו מתפשטין בתוך ז\"א ונבאר תחילה בחי' אמא בעצמה שא\"א שתשאר חסירה מבלי נה\"י לה לעצמה כי אם נאמר שנשארת כך באופן זה שיהיה ג\"ת שהם נה\"י שלה מתפשטין ומתלבשין תוך ז\"א תמיד זה א\"א לפי שבהיותה כך א\"א לה להזדווג עם אבא והרי נודע כי זווג או\"א תדיר ולא פסיק לעלמין ולסיבה זו הוא מוכרח שיתהוו לה נה\"י אחרים חדשים לצורך עצמה בבחי' הכלים כי האורות שלהם כבר ביארנו שנתעלו בה בעצמה ולא נתלבשו בז\"א ואז תהיה אמא שלימה בכל י\"ס ותהיה למעלה מז\"א כולה ותוכל להזדווג עם אבא אמנם ההתחדשות להיות לה נה\"י אחרים חדשים הוא באופן זה כי הנה נת\"ל כי בחי' הכלים של נה\"י דאמא בלבד הם אשר נתלבשו בהם בתוכם רוחניות ונשמת המוחין דז\"א ואח\"כ נתפשטו הכל ביחד תוך ז\"א כנ\"ל אבל רוחניות ונשמת נה\"י דאמא שהם האורות שבתוכם לא נשארו שם אמנם נסתלקו למעלה ועמדו בחצי ת\"ת תחתון של אמא כנ\"ל ואז הרוחניות והאורות הם מהוים ומוציאין כלים אחרים דנה\"י לצורך עצמן ואז נשלמת אמא בי\"ס גמורות מלבד הנה\"י שנתלבשו תוך ז\"א. ופשוט הוא שאין כח באורות ההם להמציא ולהוות כלים אחרים חדשים לגמרי אמנם הוא על דרך הגדלת הקטן שהולך וגדל כן בכאן הלבוש דאמא ר\"ל בחי' כלי ת\"ת שבה שנשאר חציו קיים למטה (נ\"א למעלה) ולא נכנס בז\"א הוא נגדל ונתארך עד שהולך ומכסה ומלביש את [אורות] עצמו' ורוחניו' נה\"י דאמא וא\"כ צריך שיגדל כפליים ממה שהי' כדי שיספיק לזה. והנה זהו סדר כפילתן הנה ז\"א אינו לוקח מן הכלים של אמא רק מן תחלת שליש ת\"ת תחתון דאמא ולמטה עם נהי\"ם שבה כמ\"ש בע\"ה נמצא כי מה שנכנס בז\"א הם ד' מדות ושליש שהיא שליש תחתון של ת\"ת ונהי\"ם של בינה. והנה צריך שד' מדות ושליש אחרים עליונים יכפלו כיצד נתחיל מן תחלת ב\"ש אחרונים שיש בבינה דאמא ונמנה ויהיה ד' מדות ושליש שהם ג' מדות שלימות דעת חו\"ג וב\"ש תחתונים של בינה דאמא וב\"ש עליונים של ת\"ת שבה הרי ד' מדות ושליש ואלו נגדלו ונכפלו כפליים ונעשו ח' מדות וב\"ש שהם ב\"ש תחתונים דבינה דאמא ודעת וחג\"ת ונה\"י ומלכות שבאמא והרי נשלמה בי\"ס שלימות זולת מה שנכנס ממנה בז\"א כנ\"ל. וא\"ת למה לא נכנס תחלה בז\"א בחי' ב\"ש תחתונים דת\"ת דאמא ולמטה ואז נמצא ד' מדות וב\"ש ואז היתה כל בחי' בינה דאמא נכפלת ונגדלת כי מתחלת הבינה עד סיום שליש ראשון דת\"ת דאמא הם ד' מדות בינה דעת חסד גבורה ועוד שליש עליון דת\"ת והיו נכפלין ומספיקין אבל עתה שאין כתר של ז\"א עולה למעלה רק בשליש ת\"ת תחתון דאמא נמצא שלא נכפלה כל הבינה דאמא אלא ב\"ש תחתונים שלה ולמה היה כך. התשובה הוא כי דע הקדמה א' והוא כמו שנתבאר כי זווג דאו\"א שהם בחי' ב' פרצופים שנעשו מן בחי' חו\"ב של כללות עולם האצילות בהיותו נחשב כולו פרצוף א' כנזכר בהרבה מקומות. והנה זווגם תדיר ולא פסיק לעלמין וגם דכחדא אינון נפקין וכחדא שריין ואין הפרש בהם כי אמא גדולה כאבא אשר זה הטעם דזווגם תדיר משא\"כ בזו\"נ שאין זווגם תדיר לפי שהנוקבא לפעמים גרועה וחסירה ממנו ואין שוין ואז אינה יכולה להזדווג עמו. והנה כן הענין בכל בחי' חו\"ב פרטיות שיש בכל פרצוף ופרצוף ששניהן שוין במציאותן וזווגם תדיר וא\"כ נמצא שחו\"ב פרטיות שבי\"ס דאמא צריכין שיהיו שוין במציאותן וזווגם תדיר ולכן אם ז\"א היה לוקח מאמא ב\"ש תחתונים דת\"ת דאמא היתה צריכה כל הבינה דאמא להגדיל ולכפול כולה ובזה ודאי יש בה תשות כח משא\"כ בחכמה שנשאר כל כחה בה ולא הוכפלה להשלים בחי' חסרון אחרים שתחתיה משא\"כ בבינה שחצי כחה נתון אל התחתונים ולכן הוצרך שז\"א לא יקח מת\"ת שבאמא רק שליש תחתון לבד ועי\"ז לא תצטרך הבינה דאמא לכפול רק ב\"ש תחתונים וישאר שליש העליון שלה קיים בכל כחו ובבחי' שליש הזה תהיה שוה עם החכמה. וביאור הענין כי הנה הבינה צורת ה' ראשונה שבשם כנודע וצורת ה' הוא ג' קוין שכוללים י\"ס שבה כי קו ימין כולל חח\"ן שבה וקו שמאלי בג\"ה שבה וקו אמצעי כולל דת\"י ומלכות שבה. והנה שליש העליון שבה הם חב\"ד שבה שהם ג' ראשין של ג' קוין שבה וכיון שאלו קיימים בכל כחם ושלימותן מספיק בזה כי כבר ג\"ר שבה שלימות וגם שכיון שג' ראשי הקוין ניכרים בשלימות א\"צ לתשלומין ובפרט במקום ההכרח שיוכפלו לטעם הנ\"ל. ועוד ט\"א קרוב אל הנ\"ל והוא כי ג' ראשונות לעולם הם חשובים כאחד ואם כל הבינה דאמא היתה נכפלת ותשש כחה נמצא שאין לה השוואה עם הב' ראשונים ולכך הוצרך להניח ממנה שליש א' שלא יותש כחו ובערך זה יהיה חשובה כאחת מן הראשונים:",
  "parentheses": [
    {
      "hns": "316.1.1",
      "text": "נ\"א למעלה"
    }
  ]
}