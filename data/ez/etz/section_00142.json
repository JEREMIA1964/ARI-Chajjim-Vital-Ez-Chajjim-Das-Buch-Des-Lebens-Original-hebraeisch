{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 142,
    "section_hns": "142.1",
    "path_trace": [
      "text#14",
      "#2",
      "8",
      "6",
      "2"
    ],
    "paren_count": 8
  },
  "text_he": "והנה מ\"ש שנפלו האחוריים דאו\"א הוא על בחי' חו\"ג המגדילים האחוריים ומחזירים פב\"פ לכן אל תתמה אם אנו אומרים ומכניס בחי' זו פעם פב\"פ ופעם אב\"א והוא על בחי' החו\"ג אלו (שהם הבחי' שהגדילו האחוריים וכל זה נפל למטה) והוא (על) בחי' חו\"ג שלוקחים או\"א מן הכתר שהוא א\"א כדי להחזירם פב\"פ כי גם באו\"א היה בהם בחי' אב\"א כמ\"ש בע\"ה וכבר ידעת כי הטפה המציירת הולד ומגדיל והוא הבחי' זו (נ\"א זהו החו\"ג) החו\"ג ואלו הם סוד האותיות שמהם נוצר הולד ועוד כי האותיות תמיד לעולם הם בחינת הכלים כנודע ואלו נעשים כלים לאו\"א בסוד האחוריים כנזכר ואלו הם שירדו למטה עם שארית החסדים (נ\"א האורות החו\"ג) היורדין לצייר הכלים של הולד שהם ז' מלכים דבחי' זו\"ן והנה כל אלו הם בחי' כ\"ב אותיות התורה וז' מהם הם כלים לז' מלכים וט\"ו מה הם כלים לאו\"א וכנ\"ל כי יותר גדולים הם או\"א מכל זו\"נ וסי' לאותיות או\"א הם י\"ה כי או\"א הם ג\"כ סוד י\"ה שבשם כנודע ואותיות ז\"א הם שעטנ\"ז ג\"ץ והט\"ו אותיות הנשארים הם דאו\"א ו' מהם הם אחוריים דאו\"א שהם בד\"ק חי\"ה וכנזכר בתקונים ובזהר ושאר אותיות הם אוכ\"ל מספר\"ת הם פנים דאו\"א וזהו הטעם של אלו אותיות של שעטנ\"ז ג\"ץ צריכין ג' זיינין ותגין על כ\"א מהם ואמנם באותיות בד\"ק חי\"ה צריכה תג א' על כל א' מהם וגם למה נשתנו אלו (ט') האותיות משאר אותיות שאין בהם שום תג. אבל הענין כי האותיות שעטנ\"ז ג\"ץ הם סוד הז' מלכים שמתו ולפי שמהם נתהוו ויצאו הקליפות כנודע לכן הם אותיות שט\"ן ע\"ז ג\"ץ פי' שהם תגבורת וחוזק עוז הדינין העזים אשר ירדו ונעשו מהם השטן שהם הקלי' וכבר נודע מ\"ש בזוהר באדר\"ז ובס\"ד דרצ\"ב ע\"ב כי אלו הז' מלכים הם נצוצין דאזדריקו כהאי אומנא דאכתיש בפרזלא ואפיק זיקין לכל סטר וזהו ג\"ץ כמ\"ש גץ היוצא מתחת הפטיש כו'. וכבר נת\"ל כי אלו ז' מלכים לקחו אורם מגוף א\"ק שתחת שבולת הזקן ולא מלעלה נמצא שהם חסרים בחי' ג' אורות עליונים שהם אח\"פ כי לכן נשברו הפנים והאחוריים שלהם ואלו הם בחי' ג' תגין שיש למעלה על כל אות מאלו הז' הנ\"ל כי הם מורים על הסתלקות האורות והחיות מן הכלים שהם אותיות ונשאר האור למעלה מהם ולא בתוכם כדרך צורת התגין על האותיות אבל האותיות בד\"ק חי\"ה הם אחוריים דאו\"א שירדו. וכבר ביארנו לעיל כי או\"א לוקחים ב' אורות של ח\"פ ולא חסר מהם רק אור אזן אשר ע\"כ לא ירדו מהם רק בחי' אחוריים וכנגד אותו אור שחסר מהם אנו מתייגים תג א' על כל אות מהם כנגד אותו אור הפרטי שחסר מהם. וכבר ביארנו כי מה שיורד מאו\"א הוא נקרא אחור וגם נקרא פנים כי להיותו חסר אור אזן העליונה מן ב' אורות אחרים לכן החסרון הנמשך מצדו הוא גדול כי הוא הבחי' העושה אותו פב\"פ. והנה מוחין אלו שהם חו\"ג הם נמשכין לאו\"א עם הכלים דנה\"י דא\"א דוגמת מוחין דז\"א שבאים עם נה\"י דאו\"א וגם נה\"י אלו ירדו למטה ובערך שבאו מא\"א נמצא כי זה נקרא חסרון בא\"א עצמו. וכבר ביארנו הטעם כי מה שגרם לו ענין זה הוא לסבת לקיחתו אור האזן בסופו לא בתחלה. ואמנם בערך שכר לקחו או\"א לא יקרא חסרון זה חסרון דא\"א אלא חסרון דאו\"א עצמן. והנה בענין העקודים כבר נת\"ל ענין בחי' טנת\"א שבהם ונבארם פה בבחי' הנקודים ונאמר כי בחי' הנקודים הם האורות הראשונים שיצאו בראשונה והאותיות הם הכלים ואח\"כ כשנשברו הכלים ונפרדו איש מעל פני מתו האורות נשארו בבחי' תגין על האותיות שהם הכלים והטעמים הוא שם מ\"ה החדש שיצא אח\"כ מאור המצח לתיקון המלכים כמ\"ש בע\"ה. וזה טעם הס\"ת שיש לו בחי' כתיבת אותיות ותגין וחסרים ממנו טעמים ונקודות כי כבר ידעת כי ס\"ת הוא בחי' היסוד דאבא וכבר נודע בזוהר בהרבה מקומות דבמחשבה איתבריר כלהו ולכן הס\"ת (נ\"א ולשון ס\"ת) מורה על זה הנ\"ל וע\"י מה שהש\"ץ קורא הפ' בתורה בטעמים ונקודות לתקן מה שחסר ממנו לכן תמצא כי הטעמים יש בהם הוראה בהוצאת הבל הפה כי יש ניגון פרטי לכל טעם בפ\"ע בהוצאתן מהפה ולחוץ וכן הנקודות יש להם הברת כמו א' א'' א' א' אא' א' א' אבל (נ\"א כי) התגין אין להם שום תנועה ונדנוד בעת קריאת האותיות והטעם כי בחי' הטעמים והנקודות הם מורים בזמן שהאורות בתוך הכלים ולכן הם נרגשין ונדנדים בעת קריאת האותיות יען כי ע\"י הנקודות והקריאה הם מאירין בתוך כליהם שהם האותיות אבל התגין מורים על זמן היות האורות ע\"ג האותיות וחוץ להם שאז אין לאותיות שום נדנוד ותנועה כי רוחניותם נסתלק מתוכם (מן הכלים הנקודים) אמנם עומדין עליהם מרחוק להאיר להם הארה מועטת כדמיון התגין העומדים זקופים על האותיות לא בתוכן. עוד יש שינוי אחר כי הטעמים והנקודות יש מהם הרבה שעומדין תוך האותיות כגון דגש ורפה ופסק ומקף בטעמים ושורק בנקודות ויש מהם שעומדים תחת האותיות אבל התגין כל בחינתם אינם אלא ע\"ג האותיות תמיד מבחוץ להם אמנם עכ\"ז עומדים אצלם להאיר להם אף על פי שאינם בתוכם כמ\"ש. ואמנם למטה בע\"ה נבאר סדר או\"א ומציאותן ושם נאמר כי אבא כולל י\"ס וכן אמא כלולה מי\"ס וכן זו\"ן מי\"ס. והנה כמו שז\"א הנקרא ישראל כלול הוא מי\"ס ונחלק לב' נגד לאה ורחל ונמצא שרגלי לאה עד שליש ת\"ת דז\"א שהוא בחזה שלו ומשם ולמטה מתחיל ראש רחל כן הענין באו\"א כ\"א מהם נחלק לב' חצאין וב' חצאי העליונים של או\"א נקרא או\"א עלאין וב' חצאי התחתונים נקרא יש\"ס ותבונה וכאשר נעריך כל זה בבחי' א' נמצא כי ראש יש\"ס ותבונה הם בחזה ספי' שליש ת\"ת דאו\"א עלאין עיין לקמן. ונחזור לענין ונאמר ענין סדר ירידת ז' כלים של מלכים איך נשברו וירדו הנה אמרנו לעיל כי בתחלה יצאו כל הכלים ואח\"כ יצאו כל האורות כלולים בכתר ואח\"כ כולם בחכמה ואח\"כ כולם בבינה ואז היו ז' מלכים אלו במעי הבינה כדמיון העובר בבטן המלאה ונבאר ענין יציאתן משם הנה נת\"ל כי אדה\"ר גרם ע\"י מעשיו חזרת פב\"פ לזו\"ן כי קודם שנברא אדה\"ר היו זו\"נ אב\"א. ודע כי א\"א לעולם לחדש שום זווג אפילו בבחי' אב\"א אם לא ע\"י מצות מעשיות התחתונים ואמנם קודם בריאת אדה\"ר בעת האצילות היה בהכרח שאותו פעם ראשון תהיה מאליו הזווג שלא ע\"י מצות כי אדם אין עדיין עד אחר הזווג ההוא אמנם לא היה אלא בבחי' אב\"א וכשנולד אדה\"ר ע\"י הזווג ההוא החזירה פב\"פ ע\"י מצותיו ומעשיו אמנם מאז ולהלאה אנו צריכין לעשות כל הבחינות אפילו בחי' זווג אב\"א על ידינו כמ\"ש בברכת אבות. והנה כל זה אינו אלא בזו\"ן אבל באו\"א לא הוצרכו מעשה ידי אדם כי על ידי עצמן מאליהן שלא ע\"י אדה\"ר חזרו פב\"פ והנה זה הזווג הא' טרם שנברא אדה\"ר עליו נאמר בזוהר פעמים רבות וז\"ל כד סליק ברעותא למברי עלמא פי' כי אז לא היה עדיין התעוררו' התחתונים אלא מאליו סליק הכי ברעותא וזה היה להכרח כי אדם אין לכן היו האורות התחתונים עולין למעלה בסוד מ\"נ תמורת מה שעושין נשמות הצדיקים עכשיו שהם עולין בסוד מ\"נ וז\"ש כד סליק ברעותא שהוא העלאת מ\"נ כי אז היו עולין שלא ע\"י מעשה התחתונים:",
  "parentheses": [
    {
      "hns": "142.1.1",
      "text": "שהם הבחי' שהגדילו האחוריים וכל זה נפל למטה"
    },
    {
      "hns": "142.2.1",
      "text": "על"
    },
    {
      "hns": "142.3.1",
      "text": "נ\"א זהו החו\"ג"
    },
    {
      "hns": "142.4.1",
      "text": "נ\"א האורות החו\"ג"
    },
    {
      "hns": "142.5.1",
      "text": "ט'"
    },
    {
      "hns": "142.6.1",
      "text": "נ\"א ולשון ס\"ת"
    },
    {
      "hns": "142.7.1",
      "text": "נ\"א כי"
    },
    {
      "hns": "142.8.1",
      "text": "מן הכלים הנקודים"
    }
  ]
}