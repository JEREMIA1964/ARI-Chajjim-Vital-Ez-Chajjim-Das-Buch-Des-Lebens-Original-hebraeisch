{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 90,
    "section_hns": "90.1",
    "path_trace": [
      "text#14",
      "#2",
      "6",
      "3",
      "4"
    ],
    "paren_count": 0
  },
  "text_he": "והנה כאן בעולם העקודים היו זו\"ן גדולים מאו\"א כי זו\"ן היו פב\"פ ואו\"א היו אב\"א והענין כי הנה זו\"ן השלימו כל צרכם הצריך להם שהם ה' או\"פ וב' מקיפין קודם שחזרו לעלות במאצילם משא\"כ באו\"א כי עדיין לא היו שלימים שהרי לאבא לא היו רק ג' פנימים לבד ובלי שום מקיף ולאימא לא היה רק ארבע פנימים ובלי שום מקיף ועוד כי אפי' קודם שתחזור שום ספי' להתעלות במאצילה כבר היה מה שצריך להם אל זו\"ן לצורך הזווג. והענין הוא כי כבר ידעת כי הזווג הוא נמשך מן המוחין שהוא מחכמה ולמטה וכבר היה לז\"א בחינת חכמה שהוא חיה פנימית קודם שיתעלה כתר במאציל שהוא הראשון שחזר קודם כולם ואע\"פ שהמלכות היתה גדולה ממנו שהיה לה יחידה פנימית אין בזה חשש משא\"כ באבא שאן לו בחי' חיה אפי' אחר שמתעלה הכתר אל המאציל. וא\"ת למה עלו זו\"ן במאצילם אחר שכבר היו שלימים, והתשובה כי כל חיותם הוא מאו\"א וכיון שנסתלקו או\"א למעלה אין זו\"ן רוצין להפרד מהם וחושקים להדבק ולהתקשר בהם ועולין אחריהן לקבל מהם וגם סבה אחרת כנ\"ל כי עיקר חזרה הוא כדי לעשות בחי' כלים לכן גם הם עלו לסבה זאת:",
  "parentheses": []
}