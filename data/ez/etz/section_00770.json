{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 770,
    "section_hns": "770.1",
    "path_trace": [
      "text#14",
      "#2",
      "47",
      "3",
      "1"
    ],
    "paren_count": 0
  },
  "text_he": "ונחזיר לדבר דרך נסתר כי כפי מציאות הראשון כי כאשר אמא מתפשט תוך ז\"א ורובצת על הבנים בסוד ם' סתומה הנה אז צריך גם אבא אם ירצה להזדווג עמה להרכין ולהשפיל ראשו למטה עמה כדי שיוכל להזדוג עמה והנה זווג א' ודאי שהוא מעולה מאד יותר כי אז זווג דאו\"א הוא בהיותם לבדם בלתי שיתלבשו תוך אחרים כלל ולכן הולד המתהווה מזווג ההוא הוא בחי' צלם דמוחין שמורישים לבניהם שהם זו\"ן דאצילות כדי שיזדוגו הבנים עצמן להוליד נשמות חדשות דבני אדם כנודע אך זווג ב' של או\"א בהרכנת הראש תוך ז\"א מלובשים בו אז ודאי שאין זה נקרא זווג שלם כי הרי או\"א ירדו ממדרגתן למטה. גם טעם ב' כי הלא מלבד טעם הנ\"ל שירדו למטה ממדרגתן ולא די זה אלא שגם הוא על ידי התלבשותם תוך ז\"א נמצא שהם ב' שינויין הא' ירידתן ממדרגתן הב' הוא התלבשותן בז\"א וא\"כ נמצא שכמעט קרוב זווג זה אל זווג זו\"ן דאצילות ומעט הוא ההפרש שביניהן לכן נמצא כי אין כח זווג זה להוליד מוחין לצורך זו\"ן דאצילות רק לצורך הבריאה כי הלא נודע כי כאשר אמא רביעא על בנין מתפשטים נה\"י שלה בכל קומת ז\"א ונוגעין רגליה במסך ופרגוד שבין הבריאה לאצילות נמצא כי אמא עצמה נוגעת בבריאה ומאירה עצמה שם ואז הטפה היוצאת מן או\"א בהתלבשותן תוך ז\"א ודאי שאינה חוזרת לעלות הטפה לראש ז\"א אך יורדת זה המסך של הבריאה ונתנם בסוד מוחין לאו\"א דבריאה ואז מזדווגים או\"א של בריאה ומנחילין עטרות ומוחין לבניהן זו\"ן דבריאה וע\"י מוחין אלו אז מזדווגין זו\"ן דבריאה ומולידין נשמות מלאכים של היצירה כי ביצירה הוא מדור המלאכים כנודע. ואמנם סוד הזווג הזה הב' דאו\"א אשר מגיע עד מסך דבריאה ומאיר שם ז\"ס הנאמר בתקונים אמא מקננא בכורסייא והענין כי כתר דאצילות מתלבש בחכמה וחכמה מתלבש בבינה ואז הבינה מאירה בבריאה כנ\"ל כי הכל מאירין בודאי אפי' האור א\"ס נמשך שם רק שאינו ניכר רק אור הבינה דאצילות שנעשה מסך ולבוש אל כל מה שלמעלה ממנה וזהו אמא עילאה מקננה בבריאה בכורסייא בג' ספי' פי' כי כח ג\"ר כח\"ב של אצילות כולן נכללין ומתלבשין באמא עלאה והיא אח\"כ מקננא בבריאה ואמנם אומרו לשון מקננא לשון קן הטעם הוא כי לשון ישיבה הוא תמידי לכן לא אמר יתבא בכורסייא רק מקננא כי לשון קינון נופל על זמן שהעופות רוצין להזדווג להוליד בנים וכדי להגן ולחופף על בניהן נעשין קן א' להגין עליהם וז\"ס הזווג הב' הנ\"ל שאמא רובצת על הבנים כדי להגין עליהם ומקננת תמן כמבואר אצלינו בסוד כי יקרא קן צפור לפניך וזהו מקננא בכורסייא וכאשר היא בסוד ק\"ן אז מאירה בכורסייא כי זווג זה הב' אינו זווג תדירי רק לפרקים כמש\"ה כי יקרא קן דרך מקרה שהוא כאשר האם רובצת לצורך הבנים לשומרם ועיין בסוד שלוח הקן. ודע כי כל הזיווגים שהוא לצורך הבנים בין לצורך עיבור או לידה או יניקה וגדלות הנקראים מוחין תמיד נקרא מציאות זיווג זה מקננא לצורך בנין וז\"ס אפרוחים או ביצים או בנים שהם עיבור יניקה ומוחין וע\"ש במקומו ואמנם מ\"ש שהוא מקננא בג' ספיראן דבריאה והיה ראוי לומר מקננא בתרין ספיראן אך לכאורה נשיב שהכונה ג' ספירות דכורסייא אשר אמא הנ\"ל היא חדא מינייהו אבל שורש הדבר הוא במה שהודעתיך לעיל כי הג\"ר הם כח\"ב אבל האם הרובצת אינה בינה רק תבונה והתבונה הזאת מתלבשת בג' ספיראן עלאין ואז היא מקננא בכורסייא והבן ולכך לא אמר ג\"ס מקננא בכורסייא רק אמא לבדה כי היא לבדה תבונה היא המתפשטת בז\"א דאצילות ומאירה בבריאה והיא לבדה מקננא בכורסייא כי הג\"ס אינן מתפשטין רק שמקבלת הארה מהם ובכחם היא מקננא בכורסייא ומן התבונה לבד הם המוחין של הבנים שלה אשר היא מתפשטת בהם בסוד או\"פ מוחין פנימים ורובצת עליהם בסוד מוחין דאור מקיף בסוד שהיא נקרא קו ירוק שמקיף את העולם זו\"ן:",
  "parentheses": []
}