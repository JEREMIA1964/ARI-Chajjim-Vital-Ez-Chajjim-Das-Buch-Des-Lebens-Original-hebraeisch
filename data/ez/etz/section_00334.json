{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 334,
    "section_hns": "334.1",
    "path_trace": [
      "text#14",
      "#2",
      "23",
      "6",
      "1"
    ],
    "paren_count": 0
  },
  "text_he": "ז\"א היה תחלה ו\"ק ואח\"כ נגמר לי\"ס גמורות באופן זה שהנה קו ימין הוא חסד ונצח ובהם שש פרקין ואז תרין פרקין עלאין דחסד מתחברים עם פרק עליון דנצח דאמא והרי חכמה שלו מג' פרקין מדה גמורה וכן בקו שמאל ב' פרקין עלאין דגבורה מתחברין עם פ\"ע דהוד דאמא וכעד\"ז בקו אמצעי שכיון שתבונה ממיתה עצמה עליו שאז מסתלקין פנימית נה\"י שלה וחיצוניות שלה לבד נכנס בו ובתוכם המוחין דז\"א לכן הם נעשין חלק מאיברי ז\"א ממש ומגופו ומגדיל ז\"א ע\"י נה\"י דתבונה. ואמנם כשלא נכנסו עדיין רק ו\"ק דגדלות מתחיל לגדל אך לא נשלם ראש דגדלות שבו ועדיין חג\"ת שלו נקרא רישא דיליה וא\"כ בהכרח שבזה הראש מחג\"ת דיליה יהיה ניכר גדלותו. והוא דע שבתחלה מתחיל לגדל החלקים העליונים ואח\"כ התחתונים שהרי בהכנסת המוחין התחתונים נכנסים תחלה אך בגדלות ז\"א עצמו העליונים נגדלין תחלה וזה ברור נמצא שתחלה נגדל החסד וגבורה ואח\"כ הת\"ת וכן נ\"ה וכן היסוד. ונחזור לענין ו\"ק דגדלות שהנה הד' פרקין העליונים דקו ימין שהם ג' פרקי החסד ופ\"ע של הנצח הם מתחברים עתה יחד ונעשין חסד דז\"א ושם יש בחי' החכמה שלו שהרי הב' פרקין עליונים מאלו הד' הם חלקו. אח\"כ כשנשלמו ג\"ר דגדלות לכנוס כנ\"ל ונמצא ששם החכמה בכח כלולה בחסד אך לא תהיה לגמרי עד שיכנוס החכמה של ג\"ר דגדלות ואז יתחלקו אותן ד' פרקין לב' בחי' חציים לחכמה וחציים לחסד כנ\"ל אך עתה ד' פרקין הם שם יחד בחסד והרי שהחסד מועיל עתה במקום מוח ממש בחכמה ונשארו ב' פרקי התחתונים דנצח לנצח דז\"א וכעד\"ז בג' קוין והרי איך החג\"ת שלו עומדין שם בכח של חב\"ד וחג\"ת נקרא עתה רישא דיליה כנ\"ל ויש שם רושם הגדלת רישא דיליה בכללות אע\"פ שאינם בפרטות שכבר הם עתה מוכנים לכשיכנסו ג\"ר דגדלות יתחלקו ב' פרקין עלאין בכל קו א' מהם לעשות חב\"ד אך עתה חב\"ד שלו כלילין בחג\"ת ומעורבים שם. ואח\"כ שנחלקו ע\"ד הנ\"ל הנה נכנסים ו\"ק דגדלות באופן זה שנכנסו תחלה ג\"ת נה\"י שבהם בחב\"ד דז\"א אשר עדיין כלילין בחג\"ת דיליה ואח\"כ נכנסים ג' אמצעית בג\"ר דז\"א חב\"ד ונדחין נה\"י דמוחין בחג\"ת דז\"א והרי נשלם עתה בחי' ו\"ק דגדלות. ואמנם אחר שיכנסו גם ג\"ר דגדלות אז נדחין ג' אמצעים דמוחין בג' אמצעים דז\"א ונדחין ג\"ת דמוחין בג\"ת דז\"א ונשלם לי\"ס. גם צריך שתדע שבתחלה היו מוחין דז\"א דיניקה מצד אמא ומצד אבא כנודע. והנה המוחין ההם עצמם שהם חב\"ד דז\"א מתחלקים לפרקים כנ\"ל ג\"כ בבא המוחין דגדלות ונמצא שבבא ו\"ק דגדלות עלו בחסד דז\"א ד' פרקין מן צד מוחין דקטנות דאמא וד\"פ מצד מוחין דאבא וכעד\"ז בכל שאר. ודע שבבא ו\"ק דגדלות נשארין ג\"ת נה\"י דז\"א בלי מוחין דגדלות הנ\"ל אמנם משם נמשך קצת הארה מנה\"י התחתונים דמוחין אשר בג' אמצעים דז\"א כנזכר בכוונת ה' אלהיכם אמת. והנה כל זמן שלא נכנסו ג\"ר דיליה דגדלות אין שרשי החו\"ג מתפשטין במקומן כי נשארו למעלה שרשם בדעת מחוברים עם חו\"ב שלא נכנסו אמנם הארתן לבד נכנסת ומתפשטין בו\"ק דגדלות והבן זה שלא יחלוקו ג' דרושים יחד כנזכר אצלינו וע\"ש איך יש ענפים ושרשים ונראה שהארה זו היא הארת הענפים ולא הארת השרשים. ודע שבכל הולדה והורדת הטפה בעת הזווג הוא בכח המוחין כי משם נמשכת הטפה לכן ביאת הקטן אינם ביאה עד שיהיה לו מוחין דגדלות ראוין להמשיך משם טיפת ההזרעה. והנה הז\"א המוחין שבו אינם תמיד מתקיימין כנודע כי הם מסתלקין וחוזרין בסוד תוספת ודע שיש מוחין דעיבור דפנימים ומקיפים דאו\"א ומוחין דיניקה דפנימים ומקיפים דאו\"א וב' בחי' אלו הם מוחין דאלקים ויש מוחין דגדלות והם של הויות והם מוחין פנימים ומקיפים דאו\"א. והנה בכל פעם שרוצין להמשיך להם מוחין צריך שתחלה יזדווגו או\"א ומשם ימשכו המוחין לזו\"ן. אמנם בזווג ההוא צריך שיעלו זו\"ן מ\"ן וענין העלאתן מ\"נ הוא המוח שלהם שהם בחי' נשמה הפנימים שלהם. והנה קודם שיעלו בסוד מ\"ן צריכין לקבל הארה מלמעלה וא\"א לקבלם אם לא ע\"י זווג או\"א ופי' הדבר כמ\"ש שב' זווגים יש באו\"א א' זווגם הוא בסוד חיצונותיהן והוא תמיד להחיות העולמות חיות מוכרח לצורך עצמן ואם זה הזווג יתבטל אפילו רגע א' יתבטלו כל העולמות ח\"ו והב' הוא בסוד הפנימית והוא לתת מוחין לז\"א כדי שהם יולידו נשמות בעולם שהוא פנימית העולמות כנודע וזה אינו תדיר. והנה זווג א' התדיר א\"צ שיעלו זו\"נ בסוד מ\"נ אמנם ההוא רוחא דשביק אבא באמא בביאה ראשונה אשר ההוא רוחא שורש זו\"נ וכל שאר הנשמות הנמשכין מזווג או\"א וההוא רוחא מספיק אז למ\"נ אך הזווג הב' הוא לצורך מוחין שהוא לצורך זווג זו\"נ להוליד נשמות שהם פנימית העולמות אז זו\"נ ממש עולין במ\"נ והנה כל מוחין הפנימים דיניקה דמצד אמא תמיד הם בו לעולם ועתה ע\"י מ\"ן בכח ההוא רוחא כנ\"ל נעשה זווג או\"א בבחי' יש\"ס ותבונה והוא זווג התדיר ואז נשלם בחי' מוחין בחג\"ת דיניקה שהם חיצונותיהן והם אלקים. אח\"כ עולה מ\"ן זו\"ן עצמם כדי לקבל מוחין דו\"ק דגדלות שהם פנימית העולמות בזו\"ן ודע שאין זווג זה הב' נעשה אלא כשמתחברים יחד ד' פרצופים או\"א ויש\"ס ותבונה ונעשין ב' פרצופין לבד והבן זה. גם דע כלל גדול שזה הזווג החיצונית שהוא לצורך העולמות נמשך ממוחין עצמן דאו\"א בלי שיקבלו הם מלמעלה כנודע שכל מה שלמטה מהם כולם כלולים בהם ויש בהם כח כנגד כל מה שלמטה מהם אך הזווג הפנימי צריך שיקבלו גם או\"א מאורות עליונים מהם ומהם ממשיכין למה שהוא צורך להמשיך נשמות חדשות שהוא בחי' הפנימים ונמצא שגם א\"א מזדווג עם נוקבא תחלה והוא ממשיך לאו\"א וכן א\"א עצמו גורם זווג לעתיק וכן זה מזה עד רום המעלות נמצא שזווג הפנימי הוא קושר כל העולמות כי א\"א להמשיך אם לא שיקבלו מרום המעלות אורות חדשים זה מזה וזה מזה עד או\"א ומשם לז\"א. ודע שאין המוחין דגדלות כולם בחי' שמות שוים כי ו\"ק יש לו שמות הוי\"ה באופן אחר אבל ג\"ר הם בשלימות הגדלות כנזכר בדרוש הציצית יעו\"ש:",
  "parentheses": []
}