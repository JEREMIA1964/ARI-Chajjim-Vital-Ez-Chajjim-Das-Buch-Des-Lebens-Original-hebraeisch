{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 357,
    "section_hns": "357.1",
    "path_trace": [
      "text#14",
      "#2",
      "25",
      "2",
      "2"
    ],
    "paren_count": 3
  },
  "text_he": "סדר ירידת החו\"ג של זה הדעת התחתון הנה כבר נת\"ל כי דעת זה התחתון דז\"א כולל ב' עטרין שהם ב' מלכיות דאו\"א וכל א' מהם כולל ה' ועטרא דחסד כולל ה\"ח הנקראים מים ועטרא דגבורה כולל ה\"ג הנקרא אש ונודע כי מקומם הם בעטרת יסוד אמא כדלקמן בע\"ה כי תחלה היו בב' עטרות דאו\"א כנ\"ל בדרוש העבר. אך אח\"כ נתחלפו ושניהם הושמו בעטרת יסוד אמא כמ\"ש בדרוש ה'. ונודע כי בהתלבש נה\"י דאמא עם מוחין דז\"א תוך גופא דז\"א הנה עטרת יסוד אמא הוא מגיע עד סוף שליש עליון דת\"ת שהוא עד החזה דז\"א, ופי עטרת זו נבראת סתומה וצרה כדי שכאשר ירצו החו\"ג לירד ולהתפשט בגופא דז\"א יהיו החסדים יורדין תחלה עם היותן עליונים מהגבורות להתקן תחלה הז\"א הנתקן ע\"י החסדים ולכן תחלה יורדים החסדים יען הם נחלי מים ובצאתן מרחיבים פי נקב עטרת יסוד אמא בסוד בידקא דמיא כיון דרווח רווח ופותחין המעבר ואחריהן יורדין הגבורות להתפשט אח\"כ גם הם בנוקבא כי כבר מצאו פתח פתוח לרווחה. והנה נתבאר כי החסדים הם ה' לכן בצאתן מתפשטים בה' מקומות שהם ראשון בחסד דז\"א הב' בגבורה הג' בת\"ת הד' בנצח הה' בהוד. והנה נודע כי מחזה ולמטה דתבונה הג' היא אשר מתלבשת בז\"א ובסיום הת\"ת שלה שם יחד מחוברים ראשי נה\"י שלה שהוא בסיום הגוף שלה במקום המתניים ומשם ולמטה מתפרדין ומתפצלין ובהתלבשותם תוך ז\"א נמצא כי ראשי נה\"י שלה מחוברים עד שיעור סיום הגרון דז\"א ומשם ולמטה התפצלות והתחלקות נה\"י דתבונה תוך הז\"א ואז הנצח דאמא מתפשט תוך זרוע ימין דז\"א והוד תוך זרוע שמאל דז\"א ועטרת היסוד בקו אמצעי ת\"ת דז\"א ואז משם ולמטה כן א' מהם יש לו מחיצה בפ\"ע נמצא כי מקום ג' פיצולין אלו הם תחת הגרון בשליש העליון ת\"ת דז\"א. והנה כאשר ב' חסדים הראשונים רוצין להתפשט בחו\"ג דז\"א אין יכולין לצאת כי הם מוגבלים ומוקפים תוך מחיצת עטרת יסוד דאמא ואיך יצאו להכנס אל הצדדים שהם הזרועות והרי פי היסוד הוא למטה מן הזרועות במקום החזה דרך מטה ולא מן הצדדים. האמנם ענינו כך כי ב\"ח שרשם נשארו שם תוך שליש עליון דת\"ת תוך מחיצות יסוד אמא והארתן לבד בוקעת ועוברת דרך צידי המחיצות דיסוד אמא ונכנס אל הזרועות אך שרשן נשאר ביסוד. ונקוט האי כללא בידך ואל תשכח. גם שליש החסד הג' המתפשט בת\"ת דז\"א גם הוא נשאר שם תוך יסוד אמא המסתיים עד החזה ושאר ב\"ש חסד המתפשטים בב\"ש תחתונים דת\"ת וגם ב' החסדים התחתונים המתפשטין בנ\"ה הם עצמן יורדין ומתגלין ומתפשטים למטה כ\"א במומו ושמור כלל זה נמצא כי ב' חסדים ראשונים ושליש עליון הם חסדים הסתומים וב\"ש (חסד הג') דת\"ת וב\"ח (תחתונים) דנ\"ה הם מגולים ומאירין אל הז\"א בגלוי גמור. והנה כיון שברדתן אין להם מחיצות המעכבות והם בחי' מים כנ\"ל והנה כיון שטבע המים היורדין דרך מורד בלי עיכוב ירצו במרוצה גדולה ולא יטו אל הצדדין ולכן אלו ב' חסדים תחתונים וב\"ש של החסד האמצעי ברדתן יורדין דרך יושר במרוצה גדולה עד היסוד דז\"א ולא יתפצלו אל הצדדין לישאר זה בנצח וזה בהוד וזה בת\"ת. אמנם אחר ירידתן במרוצה מכח הכנסתן באור יושר במרוצה חוזרין תכף לעלות בסוד אור חוזר ואז בעלייתן מיסוד עצמו הם מתפצלין לג' קוין במקומם זה בנצח וזה בהוד וזה בת\"ת כי דרך השלהבת או העשן בעלייתן מתתא לעילא ומוציא אויר פנוי בלי מחיצות מתפשט אל הצדדין ועולה ולא ביושר ממש והנה ביסוד דז\"א יש מקום לקבל כללות ה\"ח כי לכן נקרא כל כנודע כי הם ה\"ח כל א' כלול מי' הם כ\"ל. והנה לא ירדו רק ב' חסדים וב' שלישי המגולים ובירידתן שם יורדין בתחתית היסוד מכח ההכאה והמרוצה ונשאר מקום של ב\"ח העליונים ושליש א' של חסד פנוי וחלל בעליונו של יסוד. והנה תכף אחר צאת החסדים קודם שיחזרו לעלות יוצאת גם ה\"ג מיסוד אמא והנה שם א\"א להתפשט כי כבר יש שם ב\"ח ושליש כנ\"ל. וגם כי הם יורדות לצורך בנין המלכות הנבנית מן הגבורות כמ\"ש במקומו כי דעת של רחל נגד יסוד ז\"א ונעשה מה\"ג שירדו ג\"כ ביסוד. והנה ברדתן אל היסוד יורדות אחת לאחת מתחלה יוצאת גבורה עליונה שבכולם והוא גבורה שבחסד ואחריה גבורה שבגבורה וכו' עד גבורה שבהוד נמצא כי ברדת גבורה שבחסד ביסוד ז\"א יורדת למטה מכולם והוא במקום שעומדת הוד דחסדים דז\"א כנ\"ל ומתחברת שם הגבורה עם החסד דהוד וכן אחריה יורדת גבורה שבגבורות ומתחברת עם החסד דנצח ז\"א וגבורה שבת\"ת יורדת אחריה אח\"כ במקום שעומדין ב\"ש חסד דת\"ת דז\"א וגבורה שבנצח יורד אח\"כ במקום שראוי אל חסד שבגבורה דז\"א אע\"פ שאינו שם כנ\"ל וגבורה שבהוד (נ\"א והוד שבגבורה) יורדת אחרון שבכולם במקום שהוא ראוי אל חסד שבחסד דז\"א הגם שאינו שם. נמצא כי ב\"ג עליונות שהם של ח\"ג וב\"ש גבורות תחתונים של ת\"ת שכל אלו ברדתן ביסוד דז\"א חנו שם ועומדים עם החסדים אשר שם ומתמתקים עמהם אך ב\"ג דנ\"ה ושליש א' דת\"ת לא מצאו שם החסדים ולא נמתקו ונמצא כי בהיות עדיין החסדים למטה ברדתן קודם שיחזרו לעלות כבר המתיקו את הגבורות ג' פחות שליש כנ\"ל. גם נמצא שאע\"פ שהגבורות ברדתן לא ירדו דרך קוין רק זעג\"ז כנ\"ל הנה בחניותן שם ביסוד נעשו בחי' קוין עם החסדים אשר שם דוגמתן שגם הם שם דרך קוין כנ\"ל והרי הרויחו הגבורות ב' דברים א' שנעשו דרך קוין וא' שנמתקו ע\"י החסדים. ואמנם הגבורות נשארות שם ביסוד כי הם לצורך דעת הנוקבא כמ\"ש במקומו. ואמנם החסדים שהם ג' פחות שליש הנ\"ל הם לצורך ז\"א עצמו חוזרין לעלות ולהתפשט במקומו נמצא כי בעלייתן אינו דוגמת ירידתן כי הנה בירידה ביסוד כבר ביארנו שירדו ונעשו שם בחי' קוין ביסוד. ואמנם בעלייתן הם בב' פנים קצתן דרך קוין וקצתן זעג\"ז והענין כי או\"א נתנו כח בחסדים אלו הג' פחות שליש כדי שיגדילו את ז\"א עד הכתר שבו דרך עלייתן כמ\"ש בדרושים אחרים וגם נתנו בהם כח שימתקו את הגבורות דרך עלייתן בפעם ב'. ולכן כאשר הם עולין אינם עולים דרך קוין כי אז ג' גבורות פחות שליש אשר שם יחזרו להתמתק שנית דרך עליית החסדים נוסף על מתוק הא' שנמתקו דרך ירידת החסדים כי הרי הגבורות הם נתונים שם ביסוד דרך קוין כנ\"ל ואותן הג' גבורות פחות שליש יקבלו מתוק ב\"פ והב' גבורות ושליש לא יתמתקו כלל כי כבר כח המתוק של חלקם הראוי להם לקחוהו שאר הגבורות הנ\"ל ולכן בעליית החסדים הם מתקבצין יחד ועולין דרך קו האמצעי שהוא ת\"ת שביסוד עצמו דז\"א כי כל הקוין הם ביסוד דז\"א ושם עומדין הה\"ג דרך קוין כנ\"ל והבן היטב ואל תשכח ואז אחר עלותן אל קו הת\"ת ההוא אז מתפרדין ומתפצלין לג' קוין שהם חג\"ת ושם פגעו את הב' גבורות ושליש בלתי מתוק כי היו במקום פנוי בלתי החסדים ואז הם מתמתקים עם אלו החסדים דרך עלייה. והנה נמצא כי כל ה\"ג נתקו עם ג' חסדים פחות שליש האלו אלא שיש ביניהן הפרש כי הג' עליונים פחות שליש שהם גבורת החסד וגבורת הגבורה וב\"ש גבורת הת\"ת נתמתקו דרך ירידת החסדים באור ישר מלמעלה למטה וב\"ג ושליש התחתונים נתמתקו דרך עליית החסדים באור חוזר מלמטה למעלה וזכור זה הענין למקום שתצטרך אליו בענין הנוקבא הנעשית מהגבורות מה שינוי גרם בה ענין זה ועיין בדרוש ציצית כי שם נראה בהיפך מזה שהגבורות יורדין תחלה ואחר כך החסדים והוא מה שגרם חטא אדה\"ר ע\"ש ובדרושים הבאים בע\"ה נגמר לבאר סיום דרוש זה עליית ה\"ח לגמרי להגדיל ז\"א כי בדרוש זה לא נתבאר רק מתוק הגבורות בעלייתן דרך קו היסוד דז\"א ועדיין לא עלו למעלה מיסוד דז\"א גם בדרוש שאחר זה נבאר ענין זה:",
  "parentheses": [
    {
      "hns": "357.1.1",
      "text": "חסד הג'"
    },
    {
      "hns": "357.2.1",
      "text": "תחתונים"
    },
    {
      "hns": "357.3.1",
      "text": "נ\"א והוד שבגבורה"
    }
  ]
}