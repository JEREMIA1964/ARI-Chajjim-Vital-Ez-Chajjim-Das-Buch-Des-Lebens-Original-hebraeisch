{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 632,
    "section_hns": "632.1",
    "path_trace": [
      "text#14",
      "#2",
      "40",
      "11",
      "1"
    ],
    "paren_count": 0
  },
  "text_he": "בכל העולמות יש פנימיות וחיצוניות בעשייה החיצוניות שלהם הם האופנים והפנימיות הם נפשות ואמנם נפשות אלו בערך הכולל אמנם נפש זו מתחלק לה' בחי' נרנח\"י וה' בחי' אלו הם בה' פרצופים דעשייה וכולם נפש דכללות העולמות וכן בכל פרצוף מאלו יש לו ה' בחי' הנ\"ל נרנח\"י אלא שה' בחי' אלו בהיותן בא\"א נקראו כולם יחידה שבעשייה וה' בחי' אלו שבאבא נקרא חיה דעשיה וה' בחי' אלו דאמא נקרא נשמה וה' בחי' אלו דז\"א נקרא רוח וה' בחי' אלו שבנוקבא נקרא נפש ונמצא כי הם כ\"ה בחי' בפרטן אך בכללן כולם הם ה' בחי' לבד שהם ה' פרצופים ואמנם כשנעריכם בערך ד' עולמות אבי\"ע לא יהיו כולם רק בחי' נפש בערך כללות. ונחזור אל ענין דרך כלל בקיצור כי אלו הה' בחי' שהם נרנח\"י הם בחי' א\"א ואו\"א וזו\"ן ממש כנ\"ל. והנה היחידה שיש בנוקבא דז\"א דעשיה הוא בחי' א\"א שבה ובחי' אבא שבה נקרא חיה ובחי' אמא שבה נקרא נשמה ובחי' ז\"א שבה נקרא רוח ובחי' נוקבא שבה נקרא נפש וכולם נקרא נפש כללות דעשייה וכן בז\"א דעשיה ה' בחי' א\"א ואו\"א וזו\"ן שבו הם בחי' נרנח\"י שבו וכולן נקרא רח דכללות עשיה וכן באמא דעשיה ה' בחי' א\"א כו' שבה הם נרנח\"י וכולם נקרא נשמה דכללות עשייה וכן באבא דעשייה ה' בחי' א\"א כו' שבו הם בחי' נרנח\"י וכולם נקרא חיה דכללות עשיה וכן בא\"א דעשיה ה' בחי' א\"א כו' שבו ה' בחי' נרנח\"י וכולם נקרא יחידה דכללות עשייה וכן כל אלו הבחי' הנ\"ל שיש בעולם עשיה נקרא כולם נפש ונקרא מלכות בערך כללות העולמות והנה כ\"ז נקרא פנימית עולם העשייה וכל בחי' אלו יש ג\"כ בחיצונית העשייה שהם נקראים אופנים בערך כללות כל העולמות אמנם הם בעצמן נחלקים לה' פרצופים ע\"ד הנזכר בפנימיות וכל בחי' פרצוף שבו כולל כל ה' ע\"ד הנ\"ל בפנימית ונמצא כי עד\"ז יש ב' בחי' בעולם יצירה והם פנימית וחיצוניות והפנימיות הם הרוחין והחיצוניות הם המלאכים וכל בחי' מאלו ב' בחי' יש בכל א' מהם ה' פרצופים א\"א או\"א זו\"ן וכל פרצוף נחלק לה' ע\"ד הנ\"ל והם ה' בחי' נרנח\"י שיש ביצירה ונחלקים לכ\"ה בחי' פרטות כנ\"ל ולה' בחינת בכללות כנ\"ל וכולם אינם רק בחי' רוח ובחי' ז\"א שבערך כללות כל העולמות וכעד\"ז בבריאה יש בו ג\"כ ב' בחי' פנימיות וחיצוניות והפנימיות הם הנשמות והחיצוניות הם הכסא אשר בו הרוחין קדישין כנזכר בהיכלות פרשה פקודי וכל אחד נחלק לכ\"ה בחי' בפרטות כנ\"ל ולה' בחי' בכללות כולם וכולם נק' נשמה ובינה בערך כללות כל העולמות וכעד\"ז באצילות יש בו ב' בחי' עד\"ז פנימיות וחיצוניות והפנימיות הוא האורות ועצמות שבתוכו והחיצוניות הם הכלים וכל בחי' נחלק לכ\"ה בחי' פרטיות כנ\"ל וכולם יחד הם בחי' חיה וחכמה בערך כללות כל העולמות וכעד\"ז בא\"ק יש ב' בחינות פנימיות וחיצוניות הפנימיות הוא העצמות שבתוכו והחיצוניות הם הכלים אע\"פ שעדיין בערך שאר העולמות אינם נקראים כלים רק בערך פנימות עצמו נכנה אותם בשם כלים ויש בכל אחד מהם כל הבחי' הנ\"ל והם בכללות נקרא יחידה וכתר בערך כללות כל העולמות. וז\"ש ריש תיקון ע' א\"ק הוא כתר מלאה כו' ודע כי כל הפנימיים שיש בכל עולם ועולם מאלו הה' עולמות הם בחי' יחנר\"ן שבאותו עולם עצמו וחיצוניות שלו הם הכלים והגוף שבתוכם מתלבשים היחידה וחיה כו' נמצא עתה כי כל העולמות הם בחי' פרצוף אחד מי\"ס בלבד וא\"ק בכל בחינותיו הוא הכתר שבהם והאצילות אבא שבהם והבריאה אמא שבהם והיצירה ז\"א שבהם ועשיה נוקבא שבהם וכולם פרצוף אחד לבד ויש עצמות שהוא הפנימיות והכלים שהוא החיצוניות ובתוך כולם אור א\"ס אשר כולם נק' בערכו כלים וחיצוניות לבד והוא לבדו בתוכם עצמות ופנימיות:",
  "parentheses": []
}