{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 328,
    "section_hns": "328.1",
    "path_trace": [
      "text#14",
      "#2",
      "23",
      "3",
      "1"
    ],
    "paren_count": 0
  },
  "text_he": "ועתה נבאר ענין הכתר הזה איך נעשה מחצי ת\"ת התחתון ומנה\"י חדשים דתבונה ובו יתבאר מ\"ש למעלה כי אמא יורדת ומשפלת עצמה למטה להיותה כתר על ראשו ואם כפי הנ\"ל א\"צ להשפיל עצמה. אבל הענין כי הנה עיקר בחי' הכתר דז\"א אינו רק חצי התחתון של ת\"ת לבד של התבונה והיא ממש שורה ע\"ג מוחין שלו הנקרא חב\"ד כי הרי בארנו כי הכתר הוא רק ספירה א' לבד ואינה נחלקת לג' קוין וא\"כ א\"א שגם הנה\"י החדשים המתחלק' לג' קוין יהיה כתר דז\"א אבל צריך להבין שכפי זה מה נעשה מן נה\"י החדשים המפסקין בין חצי ת\"ת אל ראש ז\"א. גם צריך להבין מה שנתבאר אצלינו במקומות אחרים בענין דרוש המוחין דז\"א איך צריך י\"ג שנים עד שיכנסו בו הוא זמן ירידת הכתר עליו ואם כפי הנ\"ל שהת\"ת עצמו שורה ע\"ג חב\"ד דז\"א א\"צ לשהות זמן רב כי כיון שנכנסו כבר נה\"י דתבונה בסוד מוחין שבתוכו מאליו נשאר עומד הת\"ת ע\"ג המוחין ברגע בלתי שהות זמן אבל הענין הוא כי הנה האמת הוא שחצי ת\"ת תחתון של התבונה הוא לבדו נעשה כתר והוא חונה ושורה ויושב ע\"ג המוחין ממש. והנה הת\"ת הוא גוף רחב כנראה בחוש הראות ויש באמצע ובתוכו מקום חלל ורחב יותר משאר ספי' ובפרט כאשר נעריך גוף של אמא שהוא מקום היותר רחב שבה ורישא דז\"א שהוא היותר צר וקטן משיעור שבכל איבריו ובפרט כי זה בחי' אמא וזה בחי' בנה הקטן כי ודאי כאשר חונה אותו חצי ת\"ת על ראשו דז\"א נכנס ראשו דז\"א בתוכו וכל המוחין שלו מוקפים ומוכתרים מחצי הת\"ת הזה ויש בו שיעור גדול שיהיה קצתו נשאר למעלה וקצתו יורד ומסבב את המוחין דז\"א ואמנם הנה\"י החדשים של התבונה אינם נכנסין תוך פנימית דז\"א כאשר נכנסו הנה\"י הראשונים. אמנם הם נכפפין ומתפשטין ויורדין בצד האחוריים של ז\"א כאדם הארוך הכופף קומתו ונשען ע\"ג ראש האדם הקצר קומה העומד לפניו ואחורי הננס נגד פני הארוך ואז הארוך כופף קומתו ומשים גופו שבמקום טבורו ע\"ג ראש הננס ורגליו ניתלין לאחוריו דננס נמצא שראש האדם הארוך וחצי קומה העליונה זקופה מעומד למעלה וחצי גוף נכפף ונסמך ע\"ג ראש הננס והרגלים שלו יורדין ומתפשטין מאחורי הננס וכן הענין באמא עם ז\"א כארוך ע\"ג הננס ממש והיא עומדת ממש על הז\"א כעין ציור הלמד כזה. נמצא חצי ת\"ת התחתון דתבונה כפוף על ראש ז\"א כעין כתר על המוחין דז\"א ורגלי אמא שהם נה\"י החדשים יורדין ונתלין מאחורי ז\"א עד למטה באופן שהת\"ת עצמו דתבונה הוא דבוק ממש ועומד ע\"ג מוחין דז\"א והוא נעשה כתר אליו וא\"כ ירידה זו דרך אחורי ז\"א שיורדין ומתפשטין נה\"י החדשים כדי שישאר הת\"ת בבחי' כתר דבוק ע\"ג מוחין צריכין שהות וזמן לירד כמ\"ש אצלינו בענין המשך י\"ג שנים דגדלות דז\"א כנ\"ל. נמצא כי הכתר דז\"א אינו דבוק ביחד בגוף אחד עם הנה\"י הנכנסין תוך ז\"א אבל הם גוף אחד עם נה\"י החדשים היורדים ומשתלשלין מאחורי הז\"א. ובזה תבין מ\"ש אצלינו במ\"א כי קו אמצעי דז\"א לפעמים יורד עד למטה וגם בחי' הדעת שהוא עמו בקו האמצע גם הוא יורד למטה ממקומו ואמנם החו\"ב שבו נשארין במקומם ואינן יורדין לפי שאינן קשורים עם הכתר אמנם אם היה נקשר עם נה\"י הפנימים דתבונה היה מוכרח שאם יעלה הכתר והדעת גם החו\"ב שבב' קוין האחרים ירדו ויעלו עמהם:",
  "parentheses": []
}