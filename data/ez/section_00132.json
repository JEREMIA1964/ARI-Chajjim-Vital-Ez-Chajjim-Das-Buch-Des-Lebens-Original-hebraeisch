{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 132,
    "section_hns": "132.1",
    "path_trace": [
      "text#14",
      "#2",
      "8",
      "1",
      "6"
    ],
    "paren_count": 4
  },
  "text_he": "מ\"ב כבר נת\"ל בענף ד' משער דרושי העגולים ויושר כי אותן האורות (שיצאו כולם הם מבחי' היושר ולא מבחי' העגולים כי כל זה לא שייך אלא ביושר לפי שהוא דרך קוין כמראה אדם) ואותן האורות הנ\"ל שיצאו מאח\"פ של א\"ק אין בהם בחי' עגול ויושר רק הכל יושר לבד אך בחי' המצח והעין של זה האדם שהם סוד הנקודות האלו יש בהם בחי' עגולים ויושר דוגמת א\"ק ויוצאין מנה\"י וחצי ת\"ת של זה הא\"ק ולמטה מבחי' היושר ושם יוצאין תחלה העגולים של הנקודות והם מעגלים ומקיפים את הנה\"י וחצי ת\"ת דא\"ק (שהם) סוד היושר שלו ומקיפים אותו יושר והוא באמצען. והנה כבר בארנו שיש או\"פ ואו\"מ בזה הא\"ק וכולם בסוד היושר והנה אלו העגולים של נקודות (גם הם) מפסיקין בין אור המקיף של זה היושר ובין או\"פ עם הכלים של זה האדם שבסוף היושר נמצא שאלו העגולים מקיפין וסובבין הכלים של זה האדם מכל סביבותיו ואח\"כ המקיף של יושר של זה האדם הוא מקיף וסובב את כל אלו העגולים של הנקודות ובתוך אלו העגולים שם יש היושר של הנקודים ביניהן דוגמת היושר של הא\"ק בתוך עגוליו. ואמנם יש הפרש אחד והוא שאלו העגולים אשר הם מקיפים את נצח הוד יסוד וחצי ת\"ת של זה האדם קדמון אינם מקיפין אותו מב' הצדדים כי עיקר האור היה בצד הפנים של זה הא\"ק של יושר שלו אך מהארה זו מתפשט אל אחוריו ג\"כ בין בחי' יושר ובין בחי' העגולים של הנקודות נמצא שנה\"י וחצי ת\"ת של זה הא\"ק מלובשים ומוקפים מנקודות אלו בין מבחינת העיגולים שלהם ובין מבחי' היושר שלהם וא\"ק בנתיים. ואמנם זה שאמרנו שיש בנקודים בחי' עיגולים ובחי' יושר לא היה זה מתחלה אך מתחלת האצילות הנקודים נאצלו בבחי' עיגולים שלהם לבד בלתי יושר ואלו הם בחי' נפש של הנקודים כנ\"ל ולכן היתה שבירתן כי לא יצא להם רק בחי' נפש לבד שהם עגולים ולא יכלו לקבל אור העליון ואז היה כל בחי' מיתת המלכים וביטולם כמבואר באורך בפרקין. וז\"ס הפסוק אשר עשה אלקי\"ם את האדם ישר והמה בקשו חשבונות רבים כי א\"ק היה בו בחי' יושר וזהו עשה את האדם ישר והמה שהם הנקודים בקשו חשבונות רבים שהם העגולים ולא נעשה בהם בחי' יושר ולכן נשברו ומתו ואח\"כ נבאר איך הם בקשו חשבונות רבים שהם בחי' העגולים ולמה יצאו הנקודות כך בעגולים יותר משאר אורות של אח\"פ שכולם לא יצאו אלא בדרך יושר. והנה תיקון של המלכים שמתו היה ע\"י ביאת הרוח שלהם והחיה אותן שהוא סוד היושר של הנקודים והוא סוד אדם כי צורת אדם דכר ונוקבא לא שייך אלא ביושר ואז הוא דכר ונוקבא ממש גם האדם הוא שם מ\"ה שהוא גימטריא אד\"ם והוא בא ביושר ויצאו מהארת (נ\"א מאורות) המצח. גם תבין איך זה השם של מ\"ה והוא בז\"א וביצירה שהוא בחי' רוח וזהו רוח של הנקודים:",
  "parentheses": [
    {
      "hns": "132.1.1",
      "text": "שיצאו כולם הם מבחי' היושר ולא מבחי' העגולים כי כל זה לא שייך אלא ביושר לפי שהוא דרך קוין כמראה אדם"
    },
    {
      "hns": "132.2.1",
      "text": "שהם"
    },
    {
      "hns": "132.3.1",
      "text": "גם הם"
    },
    {
      "hns": "132.4.1",
      "text": "נ\"א מאורות"
    }
  ]
}