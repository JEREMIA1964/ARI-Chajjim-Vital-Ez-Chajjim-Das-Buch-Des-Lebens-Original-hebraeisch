{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 314,
    "section_hns": "314.1",
    "path_trace": [
      "text#14",
      "#2",
      "20",
      "12",
      "1"
    ],
    "paren_count": 0
  },
  "text_he": "כלל העולה כי בזמן העיבור נעשה כלי החיצון דז\"א כלול מרמ\"ח איברים וזה מן הבירורים אשר ביררו או\"א מז' מלכים שמתו ובתוך כלי זה נתלבש כלי חיצון דאו\"א שהם סוד הטפות דכורא ונוקבא אשר על ידם מצטייר צורת הלבוש כל הנפש וזה כלי החיצון דאמא הוא בחי' קרומות ג' מוחין דעיבור ובתוך הקרומות האלו מתלבשין ג' מוחין דעיבור מצד אמא ובתוך המוחין האלו מתלבשין לבוש החיצון דאבא והוא גם כן בחי' קרומות ובתוכו המוחין מצד אבא ובתוך בחי' אלו מתלבשין בתוכם כלי החיצון דנה\"י דא\"א גם הם ג' קרומות ובתוכם מוחין מצד א\"א ובתוך כל בחי' אלו מתלבש נפש דז\"א. ואמנם נודע כי ה' מינים הם נרנח\"י וכל א' כלול מכולם ונמצא כי אין הנפש נגמרת לו עד היות בה ה' חלקים הנ\"ל והוא עד שנגמרו המוחין דמצד א\"א, אמנם קודם שנעשה כלי החיצון דז\"א אז כבר היה בו קודם העיבור בחי' נפש דנפש שהוא הבל דגרמי. ובעיבור כשנעשה כלי החיצון דז\"א אז נכנס בו רוח דנפש וכשנתלבש בו כלי החיצון דאמא שהם המוחין נכנס בו נשמת נפש וכשנתלבש בו כלי החיצון מוח דאבא נכנס בו חיה דנפש, וכשנתלבש בו כלי מוחין דא\"א נכנס יחידה דנפש. אח\"כ ביניקה נכנס בו הרוח וגם הוא בה' מדרגות כי תכף כשנולד נכנס בו נפש דרוח אח\"כ כשנגמר בשני היניקה כלי אמצעי דז\"א נכנס בו רוח דרוח. וכשנכנס בו לבוש אמצעי דאמא עם המוחין דיניקה שמצד אמא אז נכנס בו נשמת רוח וכשנכנס בו לבוש אמצעי דאבא שהם הקרומות עם המוחין שמצד אבא אז נכנס בו חיה שברוח וכשנכנס בו כלי לבוש אמצעי דנה\"י דא\"א שהוא הקרומות ובו המוחין שמצד א\"א אז נכנס בו יחידה דרוח. והרי נשלם הרוח לגמרי. אח\"כ בעיבור ב' דגדלות אז נכנסת בו הנשמה דז\"א גם הוא ע\"י מדרגות כי תכף נכנס בו נפש שבנשמה ואח\"כ כשנגמר בעיבור זה כלי הפנימי דז\"א נכנס בו הרוח דנשמה. וכשנכנס בו הכלי הפנימי דאמא שהוא הקרומות עם המוחין דאמא דגדלות נכנס בו נשמה דנשמה. וכשנכנס בו כלי פנימי דאבא שהוא הקרומות עם המוחין דאבא דגדלות נכנס בו חיה דנשמה וכשנכנס בו כלי פנימי דנה\"י דא\"א שהוא הקרומות ומוחין דא\"א נכנס בו יחידה דנשמה. והרי נשלם בו נשמת ז\"א כולה. ודע כי עד עתה לא לקח ז\"א רק ג' כלים דיש\"ס ותבונה אשר שניהן נקראו בינה לבד בסוד וחכם בבינה שהיא ה' ראשונה שבשם כנודע אצלינו, לכן אינו רק נשמה שהוא נגד בינה. אך אח\"כ חוזר ז\"א לקחת ג' כלים אחרים דאו\"א עלאין ששניהם בסוד חכמה לבד בסוד הבן בחכמה והוא י' ראשונה שבשם והם סוד עיבור ויניקה וגדלות שניים הנזכר בכוונת ליל פסח. ואז נקרא חג\"ת כנזכר שם וטעם הדבר כי או\"א שרשם הם חג\"ת נה\"י לבד כי חב\"ד דאו\"א לקחם עתיק והבן זה נמצא כי כל יש\"ס ותבונה נקרא נה\"י וכל או\"א נקרא חג\"ת. והנה עתה לוקח ז\"א כלים שלהם ולכן לקח גם בחי' חיה דז\"א, והוא כי דע כלל א' כי א\"א להיות בז\"א רק ג' כלים לבד נגד נר\"ן. אך כנגד חיה ויחידה לא יש כלים כי נשארים מגולין בסוד מקיף ולכן לעולם לא יש רק ג' כלים בז\"א אלא שבתוך הלבושים וכלים הראשונים מתלבשים אלו זה תוך זה. כי כלי הפנימי דז\"א אשר בו הנשמה כנ\"ל שם מתלבש גם חיה וכן היחידה כמ\"ש. והענין כי כלי החיצון דאמא עלאה עם המוחין מתלבשין בכלי הפנימי דמוחין דתבונה ושם מתלבש נפש דחיה וכלי האמצעי דאמא עם המוחין ושם בתוכם רוח דחיה וכלי הפנימי דאמא עם המוחין ושם בתוכם נשמה דחיה וכלי הפנימי עם המוחין דאבא ושם בתוכה חיה דחיה, וכן כלים דחג\"ת דא\"א אשר שם או\"א עלאין. גם בהם ג' כלים ובתוכם יחידה דחיה, אחר כך עולה בא\"א עצמו ושם קונה יחידה עצמה האמתית אז נשלם ז\"א לגמרי, והסוד כמ\"ש כי העולמות נפלו ממקומם ומקום ז\"א בראשון הוא במקום שעתה א\"א והבן זה:",
  "parentheses": []
}