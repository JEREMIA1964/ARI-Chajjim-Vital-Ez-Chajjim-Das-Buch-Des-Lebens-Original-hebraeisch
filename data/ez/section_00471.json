{
  "meta": {
    "source_file": "Sefer Etz Chaim - he - Sefer Etz Chaim.json",
    "section_index": 471,
    "section_hns": "471.1",
    "path_trace": [
      "text#14",
      "#2",
      "33",
      "2",
      "1"
    ],
    "paren_count": 2
  },
  "text_he": "ועתה צריך לבאר איך הסדר הנכון למעלה ואיך מתחלק החסד שבת\"ת הנגלה והסתום. ודע כי סדר החלוקה האמיתי הוא כך כי ב\"ח של ח\"ג ושליש עליון של חסד ת\"ת הם מכוסים וב\"ש תחתונים דת\"ת וב\"ח דנ\"ה הם מגולין ואמנם הג\"ש שבחסד הת\"ת כבר בארנו כי בו לבד הוא דין האונאה שתות ופחות משתות ויתר משתות. אמנם הסדר הנכון הוא שהנה הוא הוי\"ה א' פשוטה שהוא בגימטריא כ\"ו ומתחלק ח' נקודות למעלה מכוסים וי\"ח נקודות למטה בגלוי שהוא מבחי' הג' מג' בחי' שיש בחלוקות פחות משתות כנ\"ל. וטעם הדבר הוא שהתחתונים שהם המרובים ינצחו את העליונים שהם מועטים והם יקחו את העודף שהם הב' נקודות היתירות בהתחלקם לג\"ש ח' למעלה וח' בשליש אמצעי וח' בשליש תחתון נשארו ב' לתשלום כ\"ו ואלו ב' העודפים יקחו התחתונים שהם הרבים האמנם יש סבה א' המונעת ענין חילוק זה והוא מה שהקדמנו בראשית דרוש זה והוא שהה' גבורות אשר ביס\"ד ז\"א הם ביסוד ז\"א הם בוקעים מצד האחור וניתנין בדעת רחל נוקבא כנודע וממתקים החסדים את הגבורות ונשארו ממותקות ולא יהיה דינין קשים מאד וחזקים. והענין כי יורדין החסדים המתפשטין מדעת ז\"א עד היסוד דיליה כנודע ומכים שם בסוד הכאה בהמשך הירידה במרוצה וממתקים את הגבורות אשר שם ע\"י הארתן (נ\"א הכאתן) אז בירידה. ודע כי אין כח כ\"כ בחסדים להאיר בגבורות ולהמתיקם אלא בהיותם מגולים כי אז אין להם מחיצות הכלי של יסוד אמא כדי שיתעכבו ולכן יורדין עד היסוד למתק הגבורות אשר שם והנה כולם א\"א שימתקו לסבה הנ\"ל לפי שאין כל החסדים מגולים רק ג' חסדים פחו' שליש שהם נצח הוד וב' שלישים תחתונים דת\"ת אבל ב\"ח של ח\"ג ושליש עליון דחסד דת\"ת אינן מתגלין ואין בהם כח למתק הגבורות ובודאי כי אין יכולין למתק יותר משיעורם שהם ג' גבורות פות שליש והלא היה מן הראי שיתמתקו ג' גבורות שלימות ולא יהיו חסרות שליש אמנם א\"א כן אם לא בהתגלות גם השליש העליון של הת\"ת ואז יהיו ג' חסדים שלמים מגולים וימתקו ג' גבורות שלימות בתכלית המתוק. אמנם להיות הדבר כך א\"א שירד כל החסד שבת\"ת למטה בב\"ש התחתונים שבו כדי שיהיה כולו מגולה לפי שאז יהיה הכלי של הת\"ת בבחי' שליש עליון ריק מן הארת החסד וענין זה לא תקרא אונאה יותר משתות רק גניבה ממש אבל כוונתינו שישאר שליש העליון של אור החסד במקומו בכלי ת\"ת דז\"א בשליש עליון אלא שיתגלה שם ויסיר כסוי כלי היסוד דאמא אשר שם מעליו וישאר מגולה שישאר שרשו שם והארתו תרד ותאיר למטה ביסוד בגלוי ואז ימתקו ג' גבורות שלימות כנ\"ל. ואמנם נמצא כי היות הבחי' הא' שהוא ח' נקודות מכוסים למעלה וי\"ח מגולות למטה הוא נקרא אונאה פחות משתות וזה סדר הוא תמיד ויש פעמים שיש אונאה יותר משתות והוא מציאת הזה הנ\"ל שמתגלה גם שליש עליון כולו (היורד למטה) וענין זה מתבטל אחר זמן ונקרא ביטול מקח לפי שאינו מתקיים אלא נתבטל אח\"כ ואינו מתקיים אלא בשלשה זמנים לבד אשר נבאר בע\"ה:",
  "parentheses": [
    {
      "hns": "471.1.1",
      "text": "נ\"א הכאתן"
    },
    {
      "hns": "471.2.1",
      "text": "היורד למטה"
    }
  ]
}